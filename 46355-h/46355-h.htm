<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  Annali d'Italia, vol. 3, di Lodovico Antonio Muratori
 </title>
	<style type="text/css">
body {margin-left: 10%; margin-right: 10%;}

p {margin-top: .75em; text-align: left; margin-bottom: 0em; line-height: 1.2; text-indent: 1.5em;}
p.indice {text-align: center; font-size: 95%; line-height: 1.5; }

hr {width: 50%; margin-top: 2em; margin-bottom: 1em;}
hr.minor {width: 20%; margin-top: 1em;}

div.titlepage {text-align: center; margin: 2em 5%; padding-bottom: 2em; page-break-before: always; page-break-after: always;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}
#coverpage {text-align: center; margin: 3em auto;}

.pad2 {margin-top: 2em;}
.center {text-align: center; text-indent: 0;}
.pbreak {page-break-before: always;}

h1,h2 {text-align: center; font-style: normal; font-weight: normal; line-height: 1.5; margin-bottom: .5em;}
h1 {font-size: 200%; margin-top: 2em;}
h2.hidden {line-height: 1em; margin-top: 1em; margin-bottom: 0; visibility: hidden;}

.pagenum {position: absolute; left: 91%; clear: left; font-style: normal;   font-weight: normal; font-size: 65%; text-align: right; color: #999999;   background-color: #ffffff;}

.fnote {font-size: 87%; font-style: italic;}

.small {font-size: 70%;}
.min {font-size: 85%;}
.larger {font-size: 115%;}
.big {font-size: 130%;}
.x-large {font-size: 150%;}
.smcap{font-variant: small-caps;}
.scp {font-size: 75%;}
.gesperrt {letter-spacing: .2em; margin-left: .2em;}
.over {text-decoration: overline;}

.mw {max-width: 100%;}

table {margin-left: 5%; margin-right: 5%; margin-top: 2em; margin-bottom: 2em; width: 90%; font-size: 105%;}
table td {text-align: left; vertical-align: middle; padding-left: 1em; padding-right: 1em; line-height: 1.2em;}
td.br {border-right: 1px solid black; text-align: right; padding-left: 0;}

table.geneal {line-height: 1em; margin: auto; border-collapse: collapse; font-size: 95%; width: auto;}
table.geneal td {vertical-align: top; padding: .2em; text-align: center;}

.bb {border-bottom: thin solid black}
.br {border-right: thin solid black;}
.bbr {border-bottom: thin solid black; border-right: thin solid black;}

.tnote {background-color: #F5F5DC; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em; text-indent: 0;}

.poem {text-align: left; font-size: 95%; margin: 1.5em 10%}
.poem p {margin: 0; padding-left: 3em; text-indent: -3em;}
.poem p.i2 {text-indent: -1em;}
.poem p.i4 {text-indent: 2em;}

 </style>
  </head>
<body>

<div class="chapter">
<p class="center pad2"><span class="big">ANNALI<br /><br /></span>

<span class="x-large gesperrt">D'ITALIA<br /><br /></span>

<span class="larger">3</span></p>

<hr />
</div>

<div id="coverpage">
  <img src="images/cover.jpg" alt="Copertina" />
</div>

<div class="titlepage">
<h1><span class="min">ANNALI</span><br />

<span class="gesperrt">D'ITALIA</span></h1>

<p class="center">DAL<br />
<br />
<span class="larger"><b>PRINCIPIO DELL'ERA VOLGARE</b><br />
<b>SINO ALL'ANNO 1750</b></span><br />
<br />
<i>COMPILATI</i><br />
<br />
<span class="big gesperrt"><b>DA L. ANTONIO MURATORI</b></span><br />
<br />
E<br />
<br />
<b>CONTINUATI SINO A' GIORNI NOSTRI</b><br />
<br />
<span class="larger"><i>Quinta Edizione Veneta</i></span><br /></p>

<hr class="minor" />

<p class="center">VOLUME TERZO</p>

<hr class="minor" />

<p class="center pad2 gesperrt">VENEZIA</p>

<p class="center small"><b>DAL PREMIATO STAB. DI G. ANTONELLI ED.</b><br />
<br />
<b>1845</b></p>
</div>

<div class="somm">
<hr />

<p class="center big pad2"><a id="indfront"></a><a href="#INDICE">INDICE</a></p>

<hr />
</div>

<div class="chapter">
<p class="center x-large gesperrt pad2">
<a id="ANNALI_DITALIA"></a>ANNALI D'ITALIA
</p>

<p class="center">
DAL<br />
<br />
<span class="larger">PRINCIPIO DELL'ERA VOLGARE FINO ALL'ANNO 1500</span>
</p>
</div>

<div class="chapter">
<p>
<span class="pagenum" id="Page_9">[9]</span>
</p>
<h2 class="hidden" id="DCLXIII">DCLXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Vitaliano</span> papa 7.</td>
  </tr>
  <tr>
    <td><span class="smcap">Costantino</span>, detto <span class="smcap">Costante</span>, imperadore 23.</td>
  </tr>
  <tr>
    <td><span class="smcap">Grimoaldo</span> re 2.</td>
  </tr>
</table>

<p>
Al presente anno rapportò il cardinal
Baronio <span class="fnote">[Baron., Annal. Eccl. ad hunc ann.]</span>, e dopo lui Camillo Pellegrino <span class="fnote">[Peregrinus de Finib. Ducat. Benevent.]</span>,
il principio del regno di <i>Grimoaldo</i>.
Ma sapendo noi da Paolo Diacono <span class="fnote">[Paulus Diacon. lib. 5, cap. 11.]</span>,
che succedette l'assedio di Benevento
prima che l'imperador <i>Costante</i> venisse
a Roma, ed essendo egli arrivato a Roma
nel dì cinque di luglio di quest'anno,
correndo l'<i>indizione sesta</i>, dopo essere
stato presso Benevento, come troviamo
asserito anche da Anastasio <span class="fnote">[Anastas. Bibliothec., in Vitalian.]</span>: per
conseguente bisogna supporre che Grimoaldo
nel precedente anno 662 dopo
il mese di luglio occupasse il regno dei
Longobardi (al che occorse non poco
tempo), e che nel presente poi venisse
da Pavia in soccorso dell'assediata suddetta
città di Benevento. Convien dunque
sapere che l'imperador Costante, uscito
<span class="pagenum" id="Page_10">[10]</span>
di Costantinopoli nell'anno addietro, al
comparire della primavera proseguì la
sua navigazione sino ad Atene, e di là
poi venne a Taranto. Quivi inteso come
Grimoaldo con essersi portato a Pavia
avea lasciato con poche forze Benevento,
e al suo governo <i>Romoaldo</i>, giovane poco
pratico nel mestier della guerra, s'avvisò
che questo fosse il tempo propizio per
iscacciar di colà i Longobardi. Perciò
colle truppe che seco avea condotto, e
coi presidii di varie città marittime a lui
sottoposte, e con quanti soldati potè trarre
dalla Sicilia, determinò di passare all'assedio
di Benevento. Prima di farlo,
narra Paolo Diacono <span class="fnote">[Paulus Diaconus, lib. 5, cap. 6.]</span> ch'egli volle
consultare intorno a questa impresa un
santo romito che era in concetto di predir
le cose avvenire. Parlò con lui, dimandandogli
se gli riuscirebbe di abbattere
i Longobardi. Prese tempo il buon
servo di Dio per far prima orazione, e la
seguente mattina gli rispose, che per ora
la gente longobardica non potea essere
vinta, perchè una regina venuta da straniero
paese (cioè <i>Teodelinda</i>) avea nel
regno longobardico fabbricata una basilica
in onore di san Giovanni Battista, il
quale continuamente colla sua intercession
presso Dio proteggeva la nazion
<span class="pagenum" id="Page_11">[11]</span>
longobarda. Ma che verrebbe un dì che
i Longobardi non farebbono più conto
di quel sacro luogo, ed allora arriverebbe
la rovina di quella nazione. Il che,
soggiugne esso Paolo Diacono, s'è in
fatti verificato a' miei giorni, perchè avanti
che succedesse l'estinzione del regno
de' Longobardi, coi miei occhi ho veduto
quella stessa basilica, esistente in Monza,
data in preda a vili persone, e posti al
governo d'essa sacerdoti indegni e adulteri,
perchè non più a gente di merito,
ma solamente a chi più danaro spendeva,
era conferito quel venerabil luogo.
Ora l'imperador Costante con tutto il
suo sforzo uscito di Taranto, ostilmente
entrò nel ducato beneventano, e prese
quante città de' Longobardi incontrò per
cammino. Trovò resistenza a <i>Luceria</i>
(oggidì <i>Nocera</i>), città ricchissima della
Puglia in que' tempi; però convenne a
forza di armi e d'assedio espugnarla.
Impadronitosene sfogò il suo sdegno contra
d'essa con guastarla sino ai fondamenti.
Intraprese anche l'assedio di
<i>Acheronzia</i> (oggidì <i>Acerenza</i>), ma per la
forte situazione non potè sottometterla.
Passò di là sotto Benevento, ed assediollo
con tutto il suo esercito. Ai primi movimenti
del nemico imperadore, <i>Romoaldo</i>,
figliuolo del re Grimoaldo, già da lui
dichiarato <i>duca di Benevento</i>, inviò a Pavia
<i>Sesualdo</i> suo balio a pregare il padre,
che il più sollecitamente che potesse
accorresse in aiuto di lui e de' suoi Beneventani.
Non perdè tempo Grimoaldo,
e raunata tosto una potente armata, si
mise in viaggio alla volta di Benevento.
Ma per istrada moltissimi de' Longobardi
desertarono e se ne tornarono alle
lor case, persuadendosi che Grimoaldo,
con avere spogliato il regal palazzo di
Pavia, più non fosse per ritornare in
quelle contrade.
</p>

<p>
In questo mentre l'imperadore con
tutte le macchine da guerra continuava
vigorosamente l'assedio intrapreso; ma
il duca Romoaldo, tuttochè giovinetto,
faceva una gagliarda difesa. Non era tale
<span class="pagenum" id="Page_12">[12]</span>
la guarnigione ch'egli potesse azzardarsi
ad uscire in campo per tentar la
sorte d'una battaglia; contuttociò in
compagnia de' più bravi giovani facea
delle frequenti sortite, uccidendo non
pochi de' nemici, e tenendoli in un quasi
continuo allarme. Allorchè Grimoaldo
suo padre, camminando a gran giornate,
cominciò ad accostarsi ai confini del ducato
beneventano, spedì innanzi il suddetto
balio di suo figliuolo, acciocchè
cautamente penetrando nella città assediata,
incoraggisse i difensori colla sicurezza
dell'imminente soccorso. Ma Sesualdo
sfortunatamente cadde in mano
de' Greci, che da lui seppero come il re
Grimoaldo veniva a far loro una visita.
Di più non ci volle, perchè l'imperador
Costante trattasse subito aggiustamento
col duca Romoaldo, per potersi ritirar
con vantaggio da quell'impresa. Fu fatta
la capitolazione, e data a Costante per
ostaggio una sorella d'esso duca per nome
<i>Gisa</i> (<i>Gisela</i> o <i>Gisla</i>, credo io, nome
usato fra' Longobardi), la qual poscia
non potè più rivedere i suoi, essendo
mancata di vita nel venire dalla Sicilia,
o nell'andarvi. Non esprime Paolo Diacono
che patti seguissero; ma sembra
che si ricavi dalla vita di san <i>Barbato</i>
vescovo di quella città, rapportata dall'Ughelli <span class="fnote">[Ughell. Ital. Sacr. tom. 4, in Archiepiscop.
Benevent.]</span>,
che fosse pagata da Romoaldo
a Costante una buona somma d'oro
e d'argento e di pietre preziose. Certo
la sorella data in ostaggio può far conghietturare,
che fu accordata qualche
somma di danaro ad esso imperadore,
di pagarsi con un respiro di tempo. Aggiugne
successivamente Paolo Diacono
che l'imperadore fece condurre sotto le
mura il suddetto Sesualdo, con intimargli
di far sapere agli assediati che Grimoaldo
non potea venire in lor aiuto;
cosa ch'egli promise d'eseguire. Dimandò
egli di parlare con Romoaldo che in
fretta comparve sulle mura. Allora Sesualdo
gli disse che tenesse forte, nè avesse
<span class="pagenum" id="Page_13">[13]</span>
paura, perchè s'avvicinava il poderoso
soccorso del padre già pervenuto al
fiume Sangro; e che solamente gli raccomandava
di aver cura e compassione
di sua moglie e de' suoi figliuoli, ben sapendo
che la perfida nazione de' Greci
nol lascerebbe sopravvivere. Tanto in
fatti avvenne. Non sì tosto ebbe finito di
dir queste parole, che, per ordine dell'imperadore,
tagliato gli fu il capo, e
questo con una petriera gittato nella città.
Un principe magnanimo non avrebbe
operato così. Portata essa testa al duca
Romoaldo, con calde lagrime e baci fu
da lui ricevuta, e in un degno sepolcro
dipoi riposta. Non si sa ben intendere
come seguisse questo fatto. Perchè se,
prima di conchiuder la pace, Sesualdo
parlò con Romoaldo, questi non avea
bisogno di far capitolazioni, nè di comperare
con sì grave pagamento e coll'ostaggio
della sorella la liberazion
della città. Se poi dappoichè era seguita
la pace, non vi era bisogno di far credere
a Romoaldo ch'egli non dovea sperare
soccorso. Non volendo poi l'imperadore
aspettar l'arrivo del re Grimoaldo,
levato il campo, s'inviò alla volta di
Napoli; ma nel passaggio del fiume Calore,
gli fu addosso con un distaccamento
<i>Mittola</i>, ossia <i>Micola</i> conte di Capua,
che gli diede una buona pelata in un
luogo appellato tuttavia a' tempi di Paolo
Diacono la <i>Pugna</i>, ossia la <i>Battaglia</i>. Ma
se era seguita pace, come poi seguitavano
le ostilità? Il dirsi poi dallo storico
che fosse allora conte, cioè governatore
di Capua, quel Mittola, quando all'anno
precedente vedemmo <i>Trasimondo</i> conte
di quella città, ci chiama ad avvertire
ciò che il medesimo Paolo narra più di
sotto, con dire che, dacchè Grimoaldo
ebbe liberato Benevento dai Greci, prima
di tornarsene a Pavia, dichiarò <i>duca
di Spoleti Trasimondo</i>, dianzi conte di
Capua, in premio d'averlo ben servito
ad acquistare il regno, giacchè per la
morte di <i>Attone</i> era restato vacante quel
ducato. E per maggiormente obbligarselo,
<span class="pagenum" id="Page_14">[14]</span>
gli diede per moglie un'altra sua figliuola,
di cui non sappiamo il nome. Però
a quest'anno appartiene questo nuovo
duca di Spoleti; e forse Paolo per anticipazione
appellò Mittola conte di Capua.
</p>

<p>
Abbiamo poi dal medesimo storico <span class="fnote">[Paulus Diaconus, lib. 5, cap. 10.]</span>
che, posta in sicuro la persona dell'imperadore
in Napoli, allora uno de' suoi
grandi, appellato <i>Saburro</i>, dimandò la
grazia ad esso Augusto di poter andare
a combattere col duca <i>Romoaldo</i>, promettendosi
una sicura vittoria di lui. Fu
esaudito, e andò. Ancor questo può far
sospettare che non sussista la pace suddetta.
A questo avviso il re Grimoaldo
volle in persona uscire colla sua armata
a provare il valore dei Greci; ma il duca
Romoaldo tanto il pregò che lasciasse
a lui l'impresa, che l'ottenne. E presa
seco parte dell'armata paterna, con tutti
i suoi andò ad attaccar la zuffa, la quale
fu con vigore sostenuta lungamente da
ambe le parti. Ma avendo uno de' Longobardi,
appellato Amalongo, che portava
il Conto, cioè lo stendardo regale, con
quello a due mani percosso un Greco,
levatolo di sella, ed alzatolo con esso
sopra il suo capo, il terrore a questa
vista saltò addosso ai Greci, i quali presero
incontanente la fuga, e d'essi fu
fatta una grande strage. Se ne ritornò
Saburro svergognato all'imperadore, e
Romoaldo tutto lieto e glorioso al re suo
padre. Ma il racconto di questa battaglia
e vittoria è accompagnato da Paolo Diacono
con un <i>ut fertur</i>: segno che non
n'era ben certo. E veramente par cosa
da non digerire sì facilmente quella galanteria
di alzare in aria quel povero
greco, o vivo o morto ch'ei fosse. Certamente
il buon Paolo non è avaro di lodi
alla nazion sua longobarda. Qui poi non
si dee tacere quel che abbiamo dalla vita
poco fa mentovata di san <i>Barbato</i> vescovo
di Benevento. Professavano bene i
Longobardi beneventani la legge di Cristo,
e prendevano il sacro battesimo, ma
<span class="pagenum" id="Page_15">[15]</span>
ritenevano tuttavia dei riti gentileschi,
come lungamente ancora fecero i popoli
franchi: cioè aveano in uso di adorar la
vipera, di cui ciascuno tenea l'immagine
in casa sua. Regnava eziandio fra loro
una superstizione consistente in riguardare
per cosa sacra un albero, a cui pare
che facessero dei sagrifizii o de' voti.
Attaccavano anche ai suoi rami un pezzo
di cuoio, e correndo a briglia sciolta
a cavallo, gittavano all'indietro dei dardi
a quel cuoio; e beato chi ne poteva
staccare un pezzetto: egli sel manicava
con gran divozione. Barbato, non per
anche vescovo, predicò più volte contro
di queste superstizioni, ma predicò indarno.
Venne poi l'assedio di Benevento:
allora più che mai san Barbato si
scaldò in questo affare, di maniera che
il duca Romoaldo promise di estirparle,
se Dio gli facea grazia di salvare la città
da quel pericolo, del che si fece mallevadore
Barbato. Perciò appena fu sciolto
l'assedio, che il servo di Dio, presa una
accetta, corse a tagliar l'albero sacrilego
fin dalle radici, e coprì il sito di terra.
Fu poi creato san Barbato vescovo di
Benevento, e saputo che il duca in un suo
gabinetto seguitava a tener l'idolo della
vipera, aspettò ch'egli andasse alla caccia,
e portatosi a <i>Teodelinda</i> moglie di
esso duca, principessa veramente cattolica
e pia, tanto disse, che si fece consegnar
quell'idolo d'oro, ed immediatamente
rottolo, ne fece un calice e una
patena di mirabil grandezza, e placò dipoi
miracolosamente il duca pel furto
piamente a lui fatto. S'ha nella stessa
vita che san Barbato ricusò il dono di
molti poderi, esibitogli dal duca Romoaldo,
e solamente gli dimandò che fosse
sottoposta ed unita alla Chiesa di Benevento
quella di Siponto coll'insigne grotta
di san Michele nel monte Gargano,
che si trovavano in questi tempi deserte,
verisimilmente perchè saccheggiate dai
Greci: il che gli fu accordato. E di questa
unione si truovano sicure memorie da
lì innanzi. Ma non è già sicuro documento
<span class="pagenum" id="Page_16">[16]</span>
di ciò una bolla di Vitaliano papa,
pubblicata dall'Ughelli <span class="fnote">[Ughell. Ital. Sacr. tom. 4 in Episc. Benevent.]</span>, ed indrizzata
<i>reverendissimo domino carissimo beneventanae
ecclesiae episcopo</i>, che così non
hanno mai parlato i papi scrivendo ai
vescovi. Dicesi anche data <i>III kal. februarii,
pontificatus anno primo, Indictione XI</i>.
Questa indizione denota l'anno 668,
nel quale indubitata cosa è che non correva
l'anno primo del pontificato di papa
Vitaliano: nè allora i papi lasciavano
nella penna gli anni dell'imperadore,
come ivi si osserva.
</p>

<p>
Passò di poi l'imperador <i>Costante</i> da
Napoli a Roma, e sappiamo da Anastasio <span class="fnote">[Anast., in Vitalian. Paul. Diac., lib. 5, c. 11.]</span>
che arrivò colà nel mercordì,
giorno quinto di luglio. Gli andò incontro
papa <i>Vitaliano</i> col clero sei miglia
fuori della città, e fatte le accoglienze,
il condusse nel giorno stesso a san Pietro,
dove fece orazione e lasciò un dono.
Nel sabbato appresso si portò a santa
Maria Maggiore, dove pratico lo stesso.
Nella domenica seguente processionalmente
con tutto l'esercito suo tornò al
Vaticano, essendogli uscito incontro tutto
il clero con doppieri accesi. In quella
sacra basilica si cantò messa solenne, e
l'imperadore fece l'oblazione di un pallio
tessuto d'oro e di seta. Nel sabbato
susseguente si trasferì alla patriarcale
lateranense, e quivi pranzò nella basilica
di Giulio. Dopo dodici dì di permanenza
in Roma, Costante Augusto si congedò
dal papa, e misesi in viaggio alla volta di
Napoli, con aver prima levata da quella
regina delle città tutti i bronzi che le
servivano d'ornamento, e tolte infino le
tegole di bronzo, onde era coperta la
chiesa di santa Maria ai Martiri, cioè la
Rotonda. Passò a Napoli, e quindi per
terra fino a Reggio di Calabria. Prima
che terminasse l'anno mise piedi in Sicilia,
e prese ad abitare nella città di Siracusa.
Poche parole ha sotto quest'anno
Teofane <span class="fnote">[Theoph., in Chronogr.]</span>; ma ci danno abbastanza
<span class="pagenum" id="Page_17">[17]</span>
a conoscere di grandi sciagure accadute
in Oriente al romano imperio, perchè
gli Arabi, cioè i Saraceni devastarono
molte provincie cristiane, e condussero
in ischiavitù un'immensa quantità di
persone. Se crediamo al Sigonio <span class="fnote">[Sigon., de Regno Italiae.]</span>, <i>Agone</i>,
creato duca del Friuli nell'anno
661, terminò la sua vita nell'anno
presente, e fu conceduto quel ducato a
<i>Lupo</i>. Ma il Sigonio si fece tal cronologia
sulle dita, poichè per conto del tempo
nulla si ricava da Paolo Diacono. Sembra
più verisimile che <i>Agone</i> molto prima
avesse quel governo, e fors'anche
ebbe Lupo per successore prima dell'anno
presente.
</p>

<hr />
</div>

<div class="chapter">
<h2 class="hidden" id="DCLXIV">DCLXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXIV</span>. Indizione <span class="scp">VII</span>.</td>
  </tr>
  <tr>
    <td><span class="smcap">Vitaliano</span> papa 9.</td>
  </tr>
  <tr>
    <td><span class="smcap">Costantino</span>, detto <span class="smcap">Costante</span>, imperadore 24.</td>
  </tr>
  <tr>
    <td><span class="smcap">Grimoaldo</span> re 3.</td>
  </tr>
</table>

<p>
Tornato che fu il re <i>Grimoaldo</i> a Pavia,
ebbe finalmente notizia che il fuggito
re <i>Bertarido</i> s'era rifugiato nella Pannonia,
ossia nell'Ungheria presso di <i>Cacano</i>,
cioè presso il re degli Unni Avari, signore
di quelle contrade. Spedì tosto colà
ambasciatori per far sapere ad esso Cacano,
che s'egli pensava di voler ritenere
Bertarido nel suo regno, dichiarava
spirata la pace fra lui e i Longobardi.
Doveano allora portare gl'interessi di
Cacano che non fosse bene di romperla
con Grimoaldo: però, chiamato Bertarido,
gl'intimò che andasse dovunque gli
piacesse, perchè a cagione di lui non voleva
nimicizia nè guerra coi Longobardi;
e bisognò che Bertarido sloggiasse.
Adriano Valesio e poscia il padre Mabillone
scoprirono una particolarità di questo
fatto, che merita ben d'esser ancor
qui registrata. Siccome s'ha dalla vita
di san <i>Vilfrido</i>, arcivescovo di Yorch,
scritta da Eddio Stefano autore contemporaneo,
stampata dal suddetto
<span class="pagenum" id="Page_18">[18]</span>
Mabillone <span class="fnote">[Mabill., Annal. Bened., tom. 4, P. I, p. 691.]</span>, quel prelato cacciato di casa,
volendo venire a Roma nell'anno 679,
passò per Francia, ed arrivò <i>ad Berchterum
regem Campaniae, virum humilem
et quietum, et trementem sermones Dei</i>.
Acutamente avvertirono que' valentuomini,
per le cose che seguitano, parlarsi
qui di <i>Bercterit</i>, ossia <i>Bertarido</i> re dei
Longobardi, dappoichè egli ebbe ricuperato
il regno, siccome vedremo; nè saprei
dire, perchè chiamato re della <i>Campania</i>,
se forse non fosse perchè egli
comandava nella gran pianura e <i>campagna</i>
della Lombardia. Ora il buon re
Bertarido disse al santo arcivescovo
che erano venute persone apposta dalla
gran Bretagna con esibirgli de' grossi
regali, s'egli il faceva prigione, ed impediva
che non andasse a Roma. Ma che
egli, udita sì iniqua domanda, loro avea
risposto: <i>In mia gioventù anch'io cacciato
dalla mia patria andai ramingo,
e cercai e trovai ricovero presso un certo
re degli Unni di setta pagano, il quale,
con giuramento fatto al suo falso dio, si
obbligò di non darmi giammai in mano
de' miei nemici, nè di tradirmi. Dopo
qualche tempo vennero i messi de' miei
nemici, e promisero con giuramento di
dare a quel re un moggio pieno di soldi
d'oro se metteva me in loro potere, per
levarmi poi la vita. Al che il re rispose:
Mi aspetterei tosto la morte dagli dii, se
commettessi questa iniquità, e calpestassi
il giuramento fatto alle mie deità. Ora
quanto più io, che conosco e venero il vero
Dio, debbo star lungi da tal misfatto?
Io non darei l'anima mia per guadagnar
tutto il mondo.</i> Così un re longobardo, il
quale fece dipoi mille carezze al piissimo
arcivescovo, e con buona scorta il fece
accompagnar fino a Roma. Ciò succedette
nell'anno 679. Tornando ora a Bertarido,
che era stato licenziato dal re Cacano,
non sapendo egli dove volgere i
passi per assicurarsi la vita, prese una
strana risoluzione <span class="fnote">[Paulus Diacon. lib. 5, cap. 2.]</span>, e fu di venire a
<span class="pagenum" id="Page_19">[19]</span>
mettersi in mano dello stesso suo nemico,
cioè del re Grimoaldo, giacchè la
fama portava ch'egli fosse un principe
clementissimo, avvisandosi che gli permetterebbe
di passar il resto de' suoi
giorni con qualche convenevol comodità
in vita privata. Arrivato a Lodi, mandò
innanzi <i>Onolfo</i>, suo fidatissimo servitore,
per far sapere a Grimoaldo la sua venuta,
e aver da lui le necessarie sicurezze.
Lieto Grimoaldo per questa nuova, generosamente
rispose che venisse pure,
promettendogli, in parola di re, che niun
male gli farebbe. Venne Bertarido, volle
inginocchiarsi, ma Grimoaldo abbracciatolo
come fratello il baciò: e con giuramento
lo assicurò che sarebbe da lì innanzi
salvo, e ben trattato da lui. Gli
fu assegnato un palagio e tutto quel che
gli occorreva per un signor il trattamento.
Ma seppesi appena nella città l'arrivo
di Bertarido, che i cittadini continuarono
a folla a fargli delle visite; nè mancarono
poi persone maligne che rappresentarono
a Grimoaldo, come egli era alla vigilia
di perdere il regno, se più lungamente
lasciava in vita Bertarido. Non
cadde in terra il consiglio.
</p>

<p>
Grimoaldo in quella stessa sera mandò
delle regalate vivande e de' preziosi
vini a Bertarido, acciocchè facendo banchetto,
e largamente bevendo, si ubbriacasse,
con pensiero poi di fargli qualche
brutta festa, dappoichè fosse ito a dormire.
Ma Bertarido, destramente avvertito
da un suo famiglio di quel che si
manipolava, mostrando di bere spessissimo
del vino alla salute del re, non bevve
se non acqua, portatagli in un bicchiero
d'argento. Ritiratosi poi in camera,
e notificato quanto occorreva ad Onolfo
e al suo guardarobiere, uomini fidatissimi,
si consigliarono di quel che
s'aveva a fare in sì brutto frangente.
Quand'ecco arrivar le guardie del re
che cinsero tutto il palagio. Onolfo allora,
avendo fatto vestir Bertarido in abito
da schiavo, e messogli sulle spalle un
materasso coi panni da letto e una pelle
<span class="pagenum" id="Page_20">[20]</span>
d'orso, sel mandò innanzi, ingiuriandolo
e regalandolo anche di bastonate. Arrivato
alle guardie, che gli dimandarono
che musica era quella? <i>Eh</i>, rispose, <i>questo
mascalzone m'avea preparato da dormire
in camera di quell'ubbriacone di
Bertarido, che ronfa là annegato nel vino.
Io non vo' star più con quel pazzo. A casa
mia, a casa mia.</i> Il lasciarono andare:
ed egli condotto il padrone al muro della
città dalla parte del Ticino, con una fune
calò giù lui ed alcuno de' suoi famigli.
Bertarido con quella compagnia, avendo
trovato dei cavalli alla pastura, su quelli
montato, colla maggior fretta possibile
marciò alla città d'Asti, dove avea di
molti amici; di là poi passò a Torino, e
poscia felicemente arrivò nel paese della
Francia. Dappoichè fu uscito Bertarido
della sua camera, vi si chiuse dentro il
guardarobiere. Mandò il re Grimoaldo
a dire alle guardie che gli conducessero
al palazzo Bertarido, e però picchiarono
all'uscito. Rispose di dentro il guardarobiere,
raccomandandosi che per carità
lasciassero dormire anche un poco il
padrone, perchè era sì cotto dal vino,
che non si sarebbe potuto reggere in piedi.
Portata al re questa risposta, replicò
che non tardassero ad eseguir gli ordini;
e però, veggendo che il guardarobiere
andava temporeggiando per non aprire,
forzarono essi la porta, e cominciarono
a cercare per tutti i buchi, dove fosse
Bertarido. Non trovandolo, in fine il
guardarobiere fu obbligato a scoprire
ch'era fuggito. Furibondi allora i soldati
se gli avventarono, e presolo pe' capelli
il trassero alla presenza del re Grimoaldo,
come consapevole di quella fuga,
e degnissimo di morte. Grimoaldo,
dopo avere ordinato che il lasciassero,
volle da lui intendere la maniera tenuta
da Bertarido per iscappare. E saputala,
si rivolse ai suoi, chiedendo loro cosa
si meritava un uomo tale che avea servito
a deludere gli ordini suoi. Mille
tormenti e la morte, risposero tutti. Ma
Grimoaldo, principe magnanimo, allora
<span class="pagenum" id="Page_21">[21]</span>
replicò: <i>Per Dio, che costui merita premio,
perchè non ha avuto difficoltà di
espor la sua vita per salvare il padrone.</i>
Ed in fatti lo arrolò tosto fra i suoi guardarobieri,
avvertendolo di avere pel nuovo
padrone quella stessa fedeltà che aveva
avuto per Bertarido, e promettendogli
perciò di molti comodi. Volle poi sapere
che fosse divenuto di Onolfo, e gli
fu detto che s'era ritirato in sacrato nella
basilica di san Michele Arcangelo.
Affidatolo sulla sua parola, il fece venire
a palazzo, ed inteso da lui tutto il filo
della fuga, il commendò forte, e non solamente
il mise in libertà, ma gli concedette
ancora il godimento di quanti beni
a lui si appartenevano. Nulla dimeno poco
tempo passò che capitato Onolfo in corte,
il re gli dimandò come se la passava?
Candidamente rispose, che amerebbe più
di morire con Bertarido, che di vivere
altrove in mezzo alle delizie. Chiamato
allora il guardarobiere, volle udire di
che sentimento egli fosse. Rispose anche
egli del medesimo tenore. Grimoaldo
con gran benignità gli ascoltò, e poscia
ordinò ad Onolfo che prendesse quanto
gli piaceva de' suoi servi, cavalli e masserizie,
e che gli permetteva di andarsene.
Diede la stessa licenza al guardarobiere:
ed amendue, fatto un buon bagaglio,
ed avute buone scorte dal re, allegramente
se ne andaron in Francia a
trovare il loro amatissimo padrone Bertarido.
Per queste azioni gloriose, degne
di essere paragonate a quelle de' più illustri
Romani è da lodar Grimoaldo, se non
che egli portava seco la macchia di avere
proditoriamente usurpato il regno altrui.
</p>

<hr />
</div>

<div class="chapter">
<h2 class="hidden" id="DCLXV">DCLXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXV</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Vitaliano</span> papa 9.</td>
  </tr>
  <tr>
    <td><span class="smcap">Costantino</span>, detto <span class="smcap">Costante</span>, imperadore 25.</td>
  </tr>
  <tr>
    <td><span class="smcap">Grimoaldo</span> re 4.</td>
  </tr>
</table>

<p>
Raccogliesi da Beda <span class="fnote">[Beda, Hist. Angl., lib. 5, cap. 1.]</span> che nel presente
anno infierì molto la pestilenza in
<span class="pagenum" id="Page_22">[22]</span>
Italia, e per questo malore l'ambasciatore
del re d'Inghilterra con quasi tutti i
suoi domestici lasciò la vita in Roma.
A questo medesimo anno par che si possa
riferire la guerra mossa dai re franchi
al re <i>Grimoaldo</i>. Dovette <i>Bertarido</i>, fuggito
in Francia, così ben perorare la
causa sua presso di <i>Clotario III</i> re di
Parigi e della Borgogna, con esporre la
usurpazione ingiusta a lui fatta da Grimoaldo,
e la facilità che vi sarebbe di
rimetterlo sul trono, stante il gran numero
de' suoi partigiani, qualora esso
Clotario prendesse la sua protezione, e
spedisse un esercito in Italia, che quel
re s'indusse a muover guerra a Grimoaldo.
Entrò l'armata francese per la parte
della Provenza nel Piemonte, ed arrivò
fin presso alla città d'Asti. L'accorto
Grimoaldo, uscito anch'egli in campagna
colla sua armata, fermò i nemici in quel
territorio, e quivi si accampò. Era principe
sagace, e sapea le furberie della
guerra. Un dopo pranzo, fingendo un panico
terrore, levò all'improvviso il campo,
e ritirossi con lasciar indietro le tende
e buona parte del bagaglio, e specialmente
una quantità prodigiosa di cibi e
vini di buon polso. Caddero i Franzesi
nella rete. Accortisi della di lui fuga,
diedero sacco al campo, e trovato sì
buon preparamento di mangiare e bere,
fecero gran gozzoviglia, e si abboracchiarono
in maniera, che quasi tutti ubbriachi
si diedero in preda al sonno. Ma non
fu sì tosto passata la mezza notte, che
Grimoaldo voltata faccia, quando men sel
credeano, venne a far loro pagar lo scotto.
Tanta strage ne fece, che a pochi riuscì
di portar salva la pelle alle loro case.
Il luogo dove seguì questo macello dei
Franchi, Paolo Diacono scrive che a' suoi
dì si appellava <i>Rio</i>, ed era poco lungi
della città d'Asti. Stava intanto l'imperadore
<i>Costante</i> in Siracusa. S'erano a
tutta prima immaginati i Siciliani che la
buona ventura fosse venuta a trovarli
in mirando piantata la sedia imperiale
nella lor isola. Si disingannarono ben
<span class="pagenum" id="Page_23">[23]</span>
tosto. Io non so se perchè questo principe
era d'inclinazion troppo cattiva, oppure
perchè la necessità l'astrignesse,
per non poter tirare da Costantinopoli e
dall'Oriente alcun danaro e sussidio pel
grandioso suo mantenimento, egli si desse
a far delle insopportabili avanie a quei
popoli. Sì Anastasio <span class="fnote">[Anast., in Vitalian.]</span> che Paolo Diacono <span class="fnote">[Paulus Diaconus, lib. 5, cap. 11.]</span>
ci assicurano aver egli talmente afflitti
gli abitanti e possessori dei beni nelle
provincie di <i>Calabria</i>, <i>Sicilia</i>, <i>Sardegna</i> ed
<i>Africa</i> con gabelle, capitazioni e viaggi di
navi, che non s'era, a memoria d'uomini,
simil flagello giammai patito. Restavano
separate le mogli dai mariti, i figliuoli dai
genitori; in una parola, arrivarono tanto
oltre i malanni, che non restava più speranza
di poter vivere alla gente. Nè già
andarono i luoghi sacri esenti da questa
tempesta, perchè egli spogliò tutte le
chiese de' loro sacri vasi e dei loro tesori.
Teofane <span class="fnote">[Theoph., in Chronogr.]</span>, tuttochè autor greco, nota
anch'egli, forse sotto l'anno precedente,
tanti essere stati gli aggravii de' poveri
Siciliani, che molti disperati scappando
andarono a fissar la loro abitazione
a Damasco: il che a taluno potrebbe
sembrar cosa strana perchè i Saraceni
signoreggiavano in quella città. Ma quei
popoli non si attentavano più a dimorar
in paese, dove comandasse un sì scellerato
non imperadore, ma tiranno.
</p>

<hr />
</div>

<div class="chapter">
<h2 class="hidden" id="DCLXVI">DCLXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXVI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Vitaliano</span> papa 10.</td>
  </tr>
  <tr>
    <td><span class="smcap">Costantino</span>, detto <span class="smcap">Costante</span>, imperadore 26.</td>
  </tr>
  <tr>
    <td><span class="smcap">Grimoaldo</span> re 5.</td>
  </tr>
</table>

<p>
Giacchè non si sa a qual anno precisamente
si abbiano a riportare i fatti del
Friuli, riferiti da Paolo Diacono <span class="fnote">[Paulus Diaconus, lib. 5, cap. 17.]</span> circa
questi tempi, mi prendo la libertà di
farne qui menzione. Morto che fu nei
tempi addietro <i>Agone</i> duca del Friuli la
<span class="pagenum" id="Page_24">[24]</span>
cui abitazione in Cividal di Friuli tuttavia
a' tempi di Paolo Diacono esisteva,
chiamata la Casa di Agone, fu conferito
siccome dicemmo, quel ducato a <i>Lupo</i>,
uomo di pessimo talento. Costui un giorno
all'improvviso con un corpo di cavalleria
fece una sorpresa all'isola di
Grado, poco lontana da Aquileia, passando
per una strada fatta a mano, che
dalla terra ferma arrivava colà, la quale
par ben difficile a credersi, come notò il
padre de Rubeis <span class="fnote">[De Rubeis, Monument. Eccl. Aquilejens.
cap. 31.]</span>. Era quell'isola sottoposta
all'imperadore, ed ivi dimorava
il patriarca cattolico d'Aquileia, appellato
gradense. Diede Lupo il sacco a
quella chiesa, e ne portò via tutto il tesoro.
Allorchè poi dovette Grimoaldo
portarsi al soccorso di Benevento assediato,
lasciò in Pavia come vicerè e comandante
questo Lupo, i cui fatti egregiamente
corrispondevano al nome, e gli
raccomandò il suo palagio. Commise Lupo
in tal congiuntura non poche insolenze
in quella città, perchè si lusingava
che Grimoaldo non avesse più a tornare;
ma s'ingannò. Tornò Grimoaldo, e Lupo
temendo il gastigo de' suoi reati, si ritirò
nel Friuli, dove diede principio ad una
ribellione contro del suo sovrano. Crede
il suddetto padre de Rubeis accaduto ciò
nell'anno 664. Grimoaldo, che non amava
molto d'intraprendere una guerra
civile di Longobardi contra Longobardi,
perchè non si fidava del popolo suo, segretamente
mosse <i>Cacano</i> re degli Unni
Avari, affinchè venisse dall'Ungheria a
gastigare costui. A man baciate abbracciò
Cacano l'assunto, e con un formidabil
esercito giunse ad un luogo appellato
Fiume, intorno al quale lascerò che disputino
gli eruditi furlani. Quivi se gli
fece arditamente incontro il duca Lupo,
e, per quanto raccontarono a Paolo Diacono <span class="fnote">[Paulus Diaconus, lib. 5, cap. 19.]</span>
alcuni vecchi che s'erano trovati
presenti a quella tragedia, operò di
molte prodezze contro di que' Barbari,
<span class="pagenum" id="Page_25">[25]</span>
coi quali per tre volte attaccò battaglia
con esito felice. Nella prima li sconfisse,
con restar solamente feriti alcuni dei
suoi. Nella seconda furono alquanti dei
suoi feriti e morti, ma con assaissima
strage degli Avari. Nella terza, ancorchè
molti Longobardi restassero feriti e morti,
pur diede la rotta all'immenso esercito
di Cacano, e ne riportò un ricco bottino.
Ma raccoltisi i Barbari, vennero nel
quarto giorno sì sterminatamente addosso
a Lupo, che la sua gente diede alle
gambe, ed egli, amando piuttosto di morir
che di fuggire, dopo aver date quante
prove potè del suo valore, lasciò sul
campo la vita. I fuggitivi furlani si ritirarono
nelle castella più forti per quivi
far difesa, con abbandonar la campagna
alla discrezion degli Avari, i quali diedero
il sacco a tutto il paese, e parecchi
luoghi consumarono col fuoco.
</p>

<p>
Ora avendo abbastanza operato a
tenore dei desiderii del re Grimoaldo,
questi fece loro intendere che oramai
cessassero di guastar quella provincia, e
se n'andassero con Dio. Ma quegl'infedeli
non l'intendeano così. La risposta, che
spedirono per i loro ambasciatori a Grimoaldo,
fu che aveano preso il Friuli a
forza d'armi, e che sel voleano ritenere
per loro. S'accorse allora Grimoaldo
d'essersi tirata la serpe in seno; tuttavia
siccome principe animoso adunò in fretta
quanti combattenti potè, per cacciar
coloro dal Friuli colle cattive, giacchè
colle buone più non si poteva; e andò ad
accamparsi a fronte de' nemici. Vennero
per parlare con lui altri ambasciatori di
Cacano, ed egli seppe ben prevalersi della
lor venuta. Era picciolo l'esercito longobardo;
ma l'accorto re, tenendo a bada con
parole per varii giorni quegli ambasciatori,
ogni dì dava la mostra alle sue genti, e
facendo prendere varii abiti e diverse armi
alle truppe già vedute, quasichè ogni dì
sopraggiugnessero dei nuovi reggimenti,
più volte fece mirare a que' Barbari sotto
diversi aspetti le medesime milizie, in
guisa che coloro rimasero convinti della
<span class="pagenum" id="Page_26">[26]</span>
innumerabile armata de' Longobardi. Allora
Grimoaldo, fatti venire a sè gli ambasciatori:
<i>Or bene</i>, disse, <i>riferite a Cacano,
che se non la sbriga di tornarsene
a casa, con tutta questa gran moltitudine
che voi co' vostri occhi avete veduto, io
verrò tosto ad insegnargli la strada</i>. Di
più non occorse. Cacano, avvertito del
pericolo in cui si trovava, decampò, e
tornossene al suo paese. Tentò dipoi
<i>Varnefrido</i>, figliuolo di Lupo, di succedere
in luogo del padre nel ducato del
Friuli; ma conoscendo di non aver forze
da contrastare col re Grimoaldo, ricorse
agli Sclavi, o vogliam dire Schiavoni nella
Carintia, ed ebbe tal rinforzo da quella
gente, che si figurava già di poter ottenere
il suo intento. Ma pervenuto al
castello di Nemaso poco lontano da Cividale,
quivi dal forte esercito de' Furlani
perdè colla speranza del ducato anche
la vita. Fu dunque creato duca del
Friuli <i>Vettari</i>, oriondo della città di Vicenza,
uomo di grande benignità, che soavemente
governò dipoi quel paese.
</p>

<p>
Prima di questi tempi cominciò, e
spezialmente prese vigore nell'anno presente,
lo scisma della Chiesa di Ravenna.
Abbiam veduto con quanta sommessione
e prontezza <i>Mauro</i> arcivescovo di quella
città intervenne per mezzo de' suoi deputati
al concilio lateranense sotto san
Martino papa nell'anno 649. Ma questo
uomo, accecato dall'ambizione, cominciò
da lì innanzi a negare l'ubbidienza
dovuta ai sommi pontefici, e praticata da
tutti i suoi antecessori <span class="fnote">[Agnell., in Vita Mauri, tom. 2. Rer. Ital.
Rubeus. Hist. Ravennat., lib. 4.]</span>. La permanenza
degli esarchi d'Italia in Ravenna, quasichè
quella fosse divenuta capo dell'Italia,
servì ad esaltar la superbia di questo
prelato, ed a cercar la <i>autocefalia</i>, ossia
l'indipendenza da qualsivoglia Chiesa
superiore, con trasgression manifesta dei
canoni del da tutti venerato concilio primo
ecumenico niceno. Racconta Agnello <span class="fnote">[Agnell., tom. 2 Rer. Ital.]</span>,
che scrisse circa l'anno di Cristo
<span class="pagenum" id="Page_27">[27]</span>
840, le vite de' vescovi ravennati,
autore per altro malaffetto verso la Sede
apostolica romana, che il papa (senza
fallo <i>Vitaliano</i>) mandò a Ravenna dei
legati per intimare a Mauro arcivescovo
la sommessione, alla quale egli era tenuto
verso il romano pontefice. Rispose Mauro
insolentemente di maravigliarsi di
questo, perchè era seguito accordo fra
loro di non inquietare l'un l'altro, e di
aver egli sopra ciò una scrittura sottoscritta
dal medesimo papa. Rapportata
al pontefice questa risposta, scrisse a
Mauro, che se quanto prima non veniva
a Roma, lo scomunicava. Diede allora
nelle smanie l'iniquo arcivescovo, e presa
la penna scrisse una lettera simile,
in cui anch'egli scomunicava il papa. Fu
portata a Roma questa insolentissima
lettera, e lettala, il pontefice in collera la
gittò per terra, e poi la fece raccogliere.
Quindi portò le sue doglianze all'imperador
Costante, pregandolo di ridurre al
dovere il temerario arcivescovo. Ma nello
stesso tempo scrisse anche Mauro
all'imperadore, implorando il di lui patrocinio
alle sue pretensioni. Costante,
che altre vie non seppe mai battere, se
non quelle dell'iniquità, piuttosto che
soddisfare alle giuste domande del papa,
volle sostener l'eccesso scandaloso dell'arcivescovo.
Resta tuttavia il diploma
da lui scritto ad esso Mauro, cavato da
un codice manuscritto della bibblioteca
estense, dove gli significa di aver dato
degli ordini in favore di lui a <i>Gregorio</i>
suo esarco: il che ci fa conoscere che a
<i>Teodoro Calliopa</i> ora succeduto questo
nuovo esarco <i>Gregorio</i>. Poscia dichiara
e determina che la Chiesa ravennate
sia esente in avvenire da ogni superiore
ecclesiastico, e specialmente dall'autorità
del patriarca di Roma antica, di modo
che goda il privilegio dell'<i>autocefalia</i>. Il
diploma è dato <i>kalend. Mart. Syracusa</i>.
<i>Imperantibus dominis nostris pissimis perpetuis
Augustis, Costantino majore imperatore</i>
(il che fa sempre più conoscere
che il suo nome vero era <i>Costantino</i>
<span class="pagenum" id="Page_28">[28]</span>
benchè l'uso abbia ottenuto di chiamarlo
<i>Costante</i>) <i>anno XXV</i> (che tuttavia
correa nel marzo del presente anno), <i>et
post consulatum ejus anno XIIII</i> (si ha
da scrivere <i>XXIII</i>) <i>atque novo Constantino,
Heraclio, et Tiberio, a Deo con servatis
filiis Constantini quidem anno XIIII
Heraclio autem, et Tiberio anno VII</i>. Concorrono
tutti questi caratteri ad indicar
l'anno presente, e sempre più convincono
i lettori essersi ancor qui troppo sconciamente
abusato della sua autorità l'imperador
Costante, non appartenendo a
lui il mutar l'ordine della gerarchia ecclesiastica
stabilito dagli Apostoli e regolato
dai concilii generali della Chiesa
di Dio. Ma di che non era capace questo
empio ed infelice Augusto?
</p>

<hr />
</div>

<div class="chapter">
<h2 class="hidden" id="DCLXVII">DCLXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXVII</span>. Indizione <span class="scp">X</span>.</td>
  </tr>
  <tr>
    <td><span class="smcap">Vitaliano</span> papa 11.</td>
  </tr>
  <tr>
    <td><span class="smcap">Costantino</span>, detto <span class="smcap">Costante</span>, imperadore 27.</td>
  </tr>
  <tr>
    <td><span class="smcap">Grimoaldo</span> re 6.</td>
  </tr>
</table>

<p>
Circa questi tempi il re <i>Grimoaldo</i>
diede per moglie a <i>Romoaldo</i> duca di
Benevento, suo figliuolo, <i>Teoderada</i> figliuola
di <i>Lupo</i> già duca del Friuli <span class="fnote">[Paulus Diaconus, lib. 5, cap. 25.]</span>,
che gli partorì poi tre figliuoli, cioè <i>Grimoaldo
II</i> e <i>Gisolfo</i> (amenduni col tempo
furono duchi di Benevento), ed <i>Arichi</i>,
ossia <i>Arigiso</i>. Vendicossi ancora di tutti
coloro che, nell'andare ad esso Benevento
in soccorso del figliuolo, lo avevano
abbandonato. Ma soprattutto barbarica
fu la sua vendetta contro la città del <i>Foro
di Popilio</i>, oggidì <i>Forlimpopoli</i>, perchè
quel popolo, sottoposto all'esarco di Ravenna
avea fatto degl'insulti non solamente
a lui nel viaggio alla volta di Benevento,
ma molte altre fiate ai suoi messi
nell'andare e venire da Benevento.
Per l'Alpe di Bardone, cioè per la via di
Pontremoli, senza che se ne accorgessero
i Ravennati, condusse egli le sue truppe
in Toscana in tempo di quaresima, e
poi nel sabbato santo piombò addosso a
<span class="pagenum" id="Page_29">[29]</span>
quella misera città, nel tempo appunto,
che, secondo l'uso d'allora, si faceva il
solenne battesimo de' fanciulli nella chiesa
maggiore. A pochi, o a niuno perdonò
la inumanità di quei soldati, con aver
fino svenati i diaconi che battezzavano i
fanciulli. Tale in somma fu la strage di
quel popolo e il guasto della città, che
pochissimi abitatori vi restavano a' tempi
di Paolo Diacono: crudeltà degna di
eterna infamia. Portava per altro il re
Grimoaldo sommo odio ai Greci e sudditi
dell'imperadore, perchè contro la
buona fede avessero tradito ed ucciso i
suoi due fratelli <i>Tasone</i> duca del Friuli,
e <i>Cacone</i>. E questa fu la cagione che,
quantunque la città di <i>Opitergio</i>, oggidì
appellata <i>Oderzo</i>, fosse già ridotta sotto
il dominio de' Longobardi, pure perchè
ivi era succeduta la morte de' suoi fratelli
suddetti, la fece distruggere dai fondamenti,
e partì poi quel territorio, assegnandone
una parte a <i>Cividal di Friuli</i>,
un'altra a <i>Trivigi</i>, e la terza a <i>Ceneda</i>.
</p>

<hr />
</div>

<div class="chapter">
<h2 class="hidden" id="DCLXVIII">DCLXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXVIII</span>. Indizione <span class="scp">XI</span>.</td>
  </tr>
  <tr>
    <td><span class="smcap">Vitaliano</span> papa 12.</td>
  </tr>
  <tr>
    <td><span class="smcap">Costantino</span> Pogonato imp. 1.</td>
  </tr>
  <tr>
    <td><span class="smcap">Grimoaldo</span> re 7.</td>
  </tr>
</table>

<p>
Fu questo l'ultimo anno della vita
di <i>Costantino</i>, che noi sogliamo appellare
<i>Costante</i> imperadore. L'odio universale
dei popoli, ch'egli s'era guadagnato
colle immense sue estorsioni ed angherie
lor fatte, e il discredito in cui era
per le sue empie azioni, diedero moto ed
animo ad una congiura contro di lui.
Però sul fine di settembre dell'anno presente,
essendo già incorso l'<i>indizione XII</i>,
come abbiamo da Anastasio bibliotecario <span class="fnote">[Anastas., in Vitalian.]</span>,
da Paolo Diacono <span class="fnote">[Paulus Diaconus, lib. 1, cap. 11.]</span> e da Teofane <span class="fnote">[Teoph., in Chronogr.]</span>,
trovandosi egli nel bagno in Siracusa,
fu quivi da un Andrea figliuolo
di Troilo ucciso. Entrati gli uomini della
sua corte, il trovarono senza vita, e diedero
<span class="pagenum" id="Page_30">[30]</span>
sepoltura al suo corpo. Dopo di che
un certo <i>Mizizio</i> (così lo chiama Teofane),
oppur <i>Mecezio</i> (come ha Paolo Diacono)
si fece proclamar imperadore.
Teofane scrive ch'egli fu forzato a prendere
l'imperio essendo giovane di bellissimo
aspetto e di nazione armeno; eppure
confessa ch'egli era de' congiurati.
Giunta a Costantinopoli la nuova di questo
successo, <i>Costantino</i> suo primogenito,
dichiarato già imperadore dal padre nell'anno
654, prese le redini del governo.
Era egli assai giovinetto, ma perciocchè
dopo l'impresa di Sicilia tornò a Costantinopoli
colla barba che gli spuntava
sul volto <span class="fnote">[Zonar., in Annal.]</span>, perciò ebbe il soprannome
di <i>Pogonato</i> cioè <i>barbato</i>. Diedesi in quest'anno
esso giovane Augusto a far quanti
preparamenti poteva, sì per vendicar
la morte del padre, che per liberar l'imperio
del tiranno Mecezio, e nell'anno
vegnente, siccome vedremo, gli riuscì
felicemente l'impresa. Fu questo principe
di religione e di costumi diverso dal
padre. In quest'anno ancora il re <i>Grimoaldo</i>
fece una giunta di alcune leggi a
quelle del re Rotari. Dal prologo <span class="fnote">[Leges Langobard., tom. 2 Rer. Ital.]</span> si
veggono pubblicate <i>anno Deo propitio regni
mei sexto, mense julio, indictione XI</i>,
e per conseguente in quest'anno. Dovea
già aver preso un gran possesso fra i
Longobardi l'empio abuso dei duelli,
non già per bestiale appetito di vendetta
o per puntigli, come si usava negli ultimi
secoli addietro, ma per indagare con
questa barbara invenzione il giudizio di
Dio intorno alla verità o falsità dei delitti,
o alla giustizia od ingiustizia delle
pretensioni. Qualche freno vi mise il re
Grimoaldo, con ordinare che se constava
che un uomo libero per trent'anni fosse
vivuto in istato tale, non potesse alcuno
sfidarlo al duello in vigore di qualche
pretensione che costui fosse suo servo,
cioè schiavo. Però bastava che questo
uomo adducesse davanti ai giudici i testimonii
del possesso della libertà durante
<span class="pagenum" id="Page_31">[31]</span>
lo spazio di essi trent'anni, per esentarsi
da ogni altra molestia. Lo stesso fu
decretato in favore di chi provava di
aver posseduto per lo suddetto spazio di
tempo case, servi e terre. All'incontro,
alle mogli accusate d'aver operato contro
l'onore e la vita de' mariti, era permesso
di giustificarsi col giuramento,
oppur col combattimento: nel qual caso
la donna sceglieva un campione ossia
combattente per la parte sua. Non parlo
delle altre leggi, nelle quali è prescritto
che dee pagarsi dai padroni per gli delitti
de' servi, e qual pena si desse a chi,
lasciata la moglie sua, un'altra ne prendeva:
oppure alle donne che prendevano
per marito chi avea già moglie, tuttochè
informate dello stato di quell'uomo. In
quest'anno <i>Teodoro</i> monaco greco, poscia
arcivescovo dorovernense, ossia di
Cantorberi fu inviato in Inghilterra da
papa <i>Vitaliano</i> <span class="fnote">[Beda, Hist., Agnel. lib. 4, cap. 1.]</span>, ed è quel medesimo
che compilò dipoi ed accrebbe i canoni
penitenziali, mise in credito le lettere latine
e greche in que' paesi ed allevò dei
valenti discepoli, con istabilire ancora il
canto ecclesiastico in quelle chiese. Probabilmente
si prevalse degli sconcerti
accaduti in Sicilia <i>Romoaldo</i> duca di Benevento,
per vendicarsi del già ucciso
<i>Costante</i> Augusto, e rendergli la pariglia
dell'insulto già fatto a Benevento. Noi
sappiamo da Paolo Diacono <span class="fnote">[Paulus Diaconus, lib. 6, cap. 1.]</span> ch'egli,
raunata una buona armata, si portò all'assedio
della città di <i>Taranto</i>, e cotanto
la combattè, che la forzò alla resa. Altrettanto
fece di quella di <i>Brindisi</i>: con
che aggiunse tutti quei contorni, cioè un
buon tratto di paese, al suo ducato beneventano.
</p>

<hr />
</div>

<div class="chapter">
<h2 class="hidden" id="DCLXIX">DCLXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXIX</span>. Indizione <span class="scp">XII</span>.</td>
  </tr>
  <tr>
    <td><span class="smcap">Vitaliano</span> papa 13.</td>
  </tr>
  <tr>
    <td><span class="smcap">Costantino</span> Pogonato imp. 2.</td>
  </tr>
  <tr>
    <td><span class="smcap">Grimoaldo</span> re 8.</td>
  </tr>
</table>

<p>
Premendo all'imperador <i>Costantino</i>
Pogonato il fuoco nato in Sicilia per la
<span class="pagenum" id="Page_32">[32]</span>
tirannia di <i>Mecezio</i>, ammassò quanta
gente potè <span class="fnote">[Paulus Diaconus, lib. 5, cap. 12.]</span>, facendone venire dall'Istria,
dall'Italia, dalla Sardegna e dall'Africa
perchè essa durava tuttavia alla
divozion dell'imperio. Venne lo stesso
giovane Augusto in persona a questa impresa
con una poderosa flotta. Fu dunque
presa Siracusa, trucidato il tiranno
Mecezio, e il suo capo, con quelli di molti
altri, portato a Costantinopoli. In questa
maniera restò estinto il fuoco che si
era acceso in queste parti, senza che si
legga che i Longobardi continuassero a
prevalersene maggiormente in loro vantaggio.
Ciò fatto, l'imperadore se ne tornò
lieto alla sua residenza di Costantinopoli.
Ma probabilmente Mecezio, prima
che gli arrivasse addosso sì gran tempesta,
avea fatto ricorso per aiuto ai Saraceni.
Benchè costoro non venissero a
tempo per soccorrerlo, pure si sa da
Anastasio <span class="fnote">[Anastas. in Adeodat.]</span> e da Paolo Diacono <span class="fnote">[Paulus Diaconus, lib. 5, cap. 13.]</span>, che
all'improvviso con molte navi arrivarono
in Sicilia, entrarono in Siracusa, e misero
a fil di spada quell'infelice popolo con essersene
salvati pochi col favor della fuga.
Pare eziandio che scorressero pel resto
dell'isola, commettendo gli atti della
medesima crudeltà dappertutto: ma questo
non è certo. Per attestato ancora del
cardinal Baronio <span class="fnote">[Baron., Annal. Eccl.]</span> e del padre Mabillone <span class="fnote">[Mabil., Annal. Benedict., lib. 15 in fine.]</span>,
non son sicuri documenti di un
tale eccidio una lettera scritta dai monaci
benedettini di Messina ai monaci
romani abitanti nel Laterano, nè una
lettera di papa Vitaliano ai medesimi
monaci messinesi: della prima delle quali
vien detto che Messina e novantotto
altre città e ville della Sicilia erano state
saccheggiate e date alle fiamme dai Saraceni.
Asportarono in quell'occasione
i Barbari tutti i bronzi che l'imperadore
Costante avea rubato ai Romani, e se ne
tornarono ad Alessandria. Abbiamo da
<span class="pagenum" id="Page_33">[33]</span>
Teofane <span class="fnote">[Paulus Diacon. lib. 5 cap. 23.]</span> che in questo medesimo anno
l'imperador Costantino diede il titolo
d'Augusti e dichiarò suoi colleghi nell'imperio
i due suoi fratelli <i>Eraclio</i> e <i>Tiberio</i>.
Privò di vita <i>Giustiniano</i> patrizio
padre di Germano, che fu poi patriarca
di Costantinopoli, e fece entrare lo stesso
Germano nel ruolo degli eunuchi. Il
perchè non lo dice la storia.
</p>

<hr />
</div>

<div class="chapter">
<h2 class="hidden" id="DCLXX">DCLXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXX</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Vitaliano</span> papa 14.</td>
  </tr>
  <tr>
    <td><span class="smcap">Costantino</span> Pogonato imp. 3.</td>
  </tr>
  <tr>
    <td><span class="smcap">Grimoaldo</span> re 9.</td>
  </tr>
</table>

<p>
Giacchè Paolo Diacono narra buona
parte degli avvenimenti, senza specificarne
l'anno, perchè neppur egli dovea saperlo,
si può riferire qui un fatto di <i>Vettari</i>
duca del Friuli <span class="fnote">[Theoph., in Chronogr.]</span>. Avendo gli
Schiavoni dominanti nella vicina Carintia
inteso ch'egli era andato a Pavia,
raunata un gran moltitudine di gente,
vennero fin presso a Cividal di Friuli, e
si accamparono in un luogo chiamato
Brossa. Per buona ventura accadde che
Vettari sbrigatosi in poco tempo da Pavia,
quando niun se l'aspettava, arrivò
la sera innanzi a Cividale. Nè sì tosto
ebbe intesa la venuta degli Schiavoni,
che presi seco venticinque cavalli, andò
a riconoscerli: ed arrivato al ponte del
fiume Natisone, oltre al quale s'erano
attendati i Barbari, fu da loro osservato;
e perchè era con sì pochi compagni,
motteggiato con dire: <i>Vedete là il patriarca
che vien contra di noi coi suoi cherici</i>.
Il duca allora levatosi l'elmo di capo, e
facendo vedere ai Barbari chi egli era
(e ben lo conoscevano), mise tal terrore
in costoro, che essendo corso il suo
nome per tutto il campo, quasichè egli
fosse per assalirli con un formidabile
esercito, si diedero a una precipitosa
fuga. E fin qui si può menar buono il
suo racconto al buon Paolo. Ma egli ci
vuol far ridere con una slargata romanzesca,
<span class="pagenum" id="Page_34">[34]</span>
che dipoi soggiugne, con dire che
Vettari con que' pochi compagni si scagliò
loro addosso, e ne fece una tal beccheria,
che di <i>cinquemila uomini</i>, appena
pochi col favor delle gambe portarono
alle lor case la trista nuova di tanta disgrazia.
Tiene il padre Pagi che in questo
anno <i>Clotario III</i> re de' Franchi nella
Neustria e Borgogna giugnesse all'ultimo
de' suoi giorni. Per poco tempo regnò
dopo lui <i>Teoderico II</i>, il quale per
forza prese la chericale tonsura. <i>Childerico</i>
fratello di Clotario divenne padrone
di tutta la monarchia franzese. Ma da lì
a non molto non solo a lui tolto fu il
regno, ma anche la vita. Allora il deposto
<i>Teoderico</i> ripigliò il regno. La storia dei
Franchi scarseggia molto di notizie in
questi tempi. Ma se all'italiana non restassero
que' pochi lumi che ha raccolto
Paolo Diacono, noi resteremmo anche
più de' Franzesi al buio, mancando a noi
le vite de' santi, de' vescovi e degli ultimi
monaci italiani d'allora, laddove non
poche de' loro paesi ne scrissero essi
Franchi e gl'Inglesi, non già perchè allora
anche l'Italia non nudrisse dei buoni
prelati e molti servi di Dio, ma perchè
l'ignoranza avea qui preso troppo piede,
oppure perchè le guerre nostre civili han
fatto perdere gran copia di antiche memorie.
Abbiamo poi da Teofane che circa
questi tempi i Saraceni fecero una
incursione nelle provincie dell'Africa
tuttavia sottoposte al romano imperio;
e corse voce che avessero condotte in
ischiavitù ottantamila persone. Aveva
bensì, come abbiam detto, l'imperador
<i>Costantino</i> conferito il titolo imperiale ai
due suoi fratelli <i>Eraclio</i> e <i>Tiberio</i>; ma,
per quanto si può conoscere, consisteva
nella sola apparenza la lor dignità, perciocchè
l'autorità e il comando risedeva
tutto in esso Costantino. Nell'esercito a
Crisopoli vi furono più persone che pubblicamente
gridarono: <i>Noi crediamo nelle
tre Persone della Trinità: andiamo anche
a coronar tre imperadori</i>; segno che la
coronazione era il più importante requisito
<span class="pagenum" id="Page_35">[35]</span>
per esercitar coi fatti l'imperiale
autorità. Giunsero queste parole all'orecchio
di Costantino, che forte se ne turbò.
Fatti perciò venire i capi di costoro a
Costantinopoli sotto pretesto di voler
soddisfare ai loro desiderii, li fece pendere
tutti dalle forche, ed insegnò agli
altri il rispetto dovuto ai sovrani. Perchè
nondimeno si seppe, o solamente
corse il sospetto che dai suddetti suoi
fratelli avesse avuto origine quel sedizioso
progetto, fece ad amendue tagliare il
naso. Ma quest'ultima barbara azione
non sembra appartenere all'anno presente;
perchè, siccome lo stesso Teofane
racconta all'anno 13 di Costantino, allora
egli solamente rimosse i fratelli dall'imperio;
nè sembra molto probabile
che se in quest'anno avesse lor fatto un
sì brutto sfregio, eglino avessero tuttavia
continuato nell'onore primiero.
</p>

<p>
Circa questi tempi, per relazione di
Paolo Diacono <span class="fnote">[Paulus Diacon., lib. 5, cap. 29.]</span>, <i>Alzeco</i>, ossia <i>Alzecone</i>,
duca de' Bulgari, senza sapersene il
perchè, uscito colla gente a lui suggetta
dal suo paese confinante al Danubio,
venne con tutta pace a trovare il re <i>Grimoaldo</i>,
esibendosi al suo servigio, e pregandolo
di dargli qualche contrada, dove
potesse abitar coi suoi. Grimoaldo l'inviò
al figliuolo <i>Romoaldo</i> duca di Benevento,
incaricandolo di trovargli sito a
proposito. Egli in fatti diede a lui ed ai
suoi per luogo d'abitazione il paese fino
allora deserto di Supino, Boiano ed Isernia,
ed altre città coi lor territorii, e con
giurisdizione signorile in esse, dipendente
nondimeno dal duca di Benevento: con
avergli mutato il nome di <i>duca</i> in quello
di <i>gastaldo</i>, equivalente a quello di governatore
o conte, acciocchè non sembrasse
eguale col nome di duca al duca
suo sovrano. Paolo Diacono racconta
che a' suoi dì, cioè cento anni dopo,
quella nazione, tuttochè sapesse parlare
la lingua volgare di quel paese, pure non
avea per anche dismesso l'uso della natia
<span class="pagenum" id="Page_36">[36]</span>
lingua bulgara. Teofane <span class="fnote">[Theoph., in Chronogr.]</span> nell'anno
XI di Costantino Pogonato, e Niceforo <span class="fnote">[Niceph., in Chron.]</span>
toccano questo punto anch'essi,
dicendo, che regnando l'imperador Costante,
<i>Crovato</i> re de' Bulgari lasciò dopo
di sè cinque figliuoli, con ordine che
stessero uniti insieme. Ma non andò molto
che si divisero, e chi in questa, chi in
quella parte andò colla sua gente. Il picciolo
di quei fratelli venne in Italia nella
Pentapoli, e passato a Ravenna, rimase
suggetto all'imperio de' Cristiani, e pagava
tributo ai Romani. Potrebbe essere
che Alzeco prima si presentasse all'esarco
di Ravenna con offerirsi ai di lui servigii;
ma che non trovandosi dove dar
ricetto a tanta gente, egli s'indirizzasse
al re Grimoaldo, che l'inviò al figliuolo
Romoaldo. Certamente a Paolo qui è
dovuta maggior credenza che agli storici
greci. Scrive poi il medesimo Paolo che
in questi tempi (non sappiamo se nel
presente o nel seguente anno) il regno dei
Franchi venne in mano di <i>Dagoberto II</i>, il
quale, dopo essere stato per più anni esule
e in grandi miserie, confinato in Irlanda
per l'iniquità di Grimoaldo franzese suo
maggiordomo, finalmente richiamato dai
suoi, ricuperò il perduto regno. Non fu
pigro il re Grimoaldo a spedirgli degli
ambasciatori per congratularsi seco, e in
tale occasione fu giurata da ambedue le
parti una buona amistà e pace. Trovavasi
allora in Francia in bassa fortuna il
già fuggito re de' Longobardi <i>Bertarido</i>,
e temendo degli andamenti di quegli ambasciatori,
perchè ben consapevole dell'accortezza
del re Grimoaldo, che gli
teneva continuamente gli occhi addosso
e spie d'intorno, non gli parendo più
buon'aria quella di Francia, prese segretamente
la risoluzione di ritirarsene e di
scappare nella gran Bretagna, per cercar
quivi ricovero presso il re degli Anglosassoni.
Gran disputa è stata fra gli
eruditi franzesi intorno all'anno in cui
<i>Dagoberto II</i> ricuperò il regno. Ne han
<span class="pagenum" id="Page_37">[37]</span>
trattato Adriano Valesio, il Coinzio, e i
padri Mabillone, Enschenio e Pagi. Sostiene
l'ultimo di questi, che quel principe
nell'anno 673 tornò in Francia; e
perchè il Mabillone si serve del racconto
già riferito da Paolo Diacono, il quale ci
fa vedere esso Dagoberto regnante in
Francia prima della morte del re Grimoaldo
succeduta nell'anno seguente
671, tiene il Pagi che in ciò si sia ingannato
lo storico italiano, come mal
informato degli affari stranieri della Francia.
Ma non par già che quel critico porti
sì sode pruove da atterrar qui l'autorità
di Paolo, il quale solamente cento
anni dopo scrisse questi avvenimenti; e
massimamente confessando tutti i letterati
restare la storia di Francia in questi
tempi involta in molte tenebre. Sembra
non improbabile che mancato di vita
Clotario III re in quest'anno senza
prole, ed essendo insorti dei gravi torbidi
per la successione, Dagoberto corresse
al rumore, ed ottenesse una parte della
monarchia. Ermanno Contratto <span class="fnote">[Hermannus Contractus in Chron. edit Urstis.]</span>
mette la morte di questo Dagoberto nell'anno
674, e però va d'accordo con
Paolo Diacono. Fosse nondimeno quello
o altro re dei Franchi, con cui il re Grimoaldo
stringesse una buona lega, a noi
basta di sapere che Bertarido non si trovando
sicuro in Francia, s'inviò alla volta
dell'Inghilterra.
</p>

<hr />
</div>

<div class="chapter">
<h2 class="hidden" id="DCLXXI">DCLXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Vitaliano</span> papa 15.</td>
  </tr>
  <tr>
    <td><span class="smcap">Costantino</span> Pogonato imp. 4.</td>
  </tr>
  <tr>
    <td><span class="smcap">Bertarido</span> re 1.</td>
  </tr>
</table>

<p>
S'avea fatto alleggerir la vena il re
Grimoaldo in quest'anno <span class="fnote">[Paulus Diaconus, lib. 5, cap. 33.]</span>. Da lì a nove
giorni stando nel suo palazzo, e tirando
l'arco con quanta forza potea, volendo
colpire una colomba, se gli riaprì malamente
la vena, e questa ferita bastò a
levarlo di vita dopo nove anni di regno.
Corse voce che fossero adoperati medicamenti
<span class="pagenum" id="Page_38">[38]</span>
avvelenati in curarlo, e che in
tal maniera il mandassero per le poste
all'altro mondo. Fu principe temuto da
tutti, gagliardo di corpo, arditissimo nelle
imprese, calvo di capo; nudriva una
bella barba, e in avvedutezza ebbe pochi
pari. Tiensi ch'egli seguitasse la religion
cattolica, e gli scrittori bergamaschi attribuiscono
a <i>Giovanni</i> vescovo santo di
quella città la di lui conversione al Cattolicismo,
ma senza addurne pruova alcuna
cavata dall'antichità. Quello ch'è
certo per testimonianza di Paolo Diacono,
egli fabbricò in Pavia la basilica di
sant'Ambrosio: dal che fondatamente deduce
il cardinal Baronio che egli dovette
essere buon cattolico; altrimenti non
avrebbe onorato in questa forma santo
Ambrosio, impugnatore perpetuo degli
Ariani. Restò di lui e della figliuola del
re <i>Ariberto</i>, già presa per moglie, un figliuolo
appellato <i>Garibaldo</i>, in età puerile.
Questi fu proclamato re de' Longobardi.
Torniamo ora a <i>Bertarido</i>, da noi
poco fa veduto fuggitivo, per cercare ricovero
in Inghilterra. S'era egli imbarcato
sulle coste di Francia, ad appena
sciolte le vele, s'era alquanto slargata
in mare la nave, quando una persona
dal lido ad alta voce dimandò, se quivi
era Bertarido? Fu risposto di sì. Allora
replicò quel tale: <i>Fategli sapere che se
ne torni a casa sua, perchè ha tre giorni
che Grimoaldo ha finito di vivere.</i> Balzò
il cuore in petto a Bertarido all'udir
questa nuova, e ordinò tosto che il legno
approdasse di nuovo al lido, per trovar
la persona che avea gridato, ed informarsi
meglio di questo favorevol avviso.
Ma quando fu in terra, non vide persona
alcuna. Però immaginando essere quella
stata una voce di Dio, e non degli uomini,
determinò di venirsene senz'altro in
Italia. Mandò innanzi persona che spiasse
lo stato delle cose, e fosse poi ad incontrarlo
in luogo determinato ai confini
dell'Italia, per quivi prendere le sue
misure. Ma giunto Bertarido colà, vi trovò
non solamente il suo messo, ma eziandio
<span class="pagenum" id="Page_39">[39]</span>
tutti gli uffiziali della regal corte e
l'apparato convenevole per ricevimento
di un re, ed accorsa gran moltitudine di
Longobardi, che tutti con lagrime e festa
incredibile accolsero l'antico loro
signore, dopo nove anni d'esilio felicemente
tornato alla patria e al regno. E
non è da maravigliarsene. Non fu mai
ben voluto Grimoaldo dai Longobardi,
sì perchè usurpatore dell'altrui corona,
e sì perchè uomo vendicativo, e che col
rigore più che coll'amore s'era sempre
mantenuto sul trono. All'incontro, per
attestato di Paolo Diacono, Bertarido
era principe amorevolissimo, buon cattolico,
dotato di rara pietà, osservantissimo
della giustizia, e soprattutto limosiniere
ed amator de' poveri. Le sue disgrazie
aveano contribuito non poco a renderlo
misericordioso ed umile: virtù che di
raro s'imparano nella sola sublime felicità
e fortuna. S'accorda questo elogio
a noi lasciato da Paolo con quanto abbiamo
inteso di sopra all'anno 664 dalla
vita di san Vilfrido arcivescovo di Yorch,
scritta da Eddio Stefano. Pertanto tre
mesi dopo la morte di Grimoaldo, <i>Bertarido</i>
ossia <i>Pertarito</i>, figliuolo del re Ariberto,
d'origine bavarese, per consenso
de' Longobardi risalì sul trono; ed immediatamente
spediti messi a Benevento,
fece di colà tornare a Pavia la regina
<i>Rodelinda</i> sua moglie col figliuolo <i>Cuniberto</i>,
che furono senza difficoltà rilasciati
dal duca Romoaldo. Del fanciullo <i>Garibaldo</i>,
lasciato re dal re Grimoaldo suo
padre, altro non sappiamo, se non che
fu deposto; ma è ben da credere che
non mancasse un buon trattamento da lì
innanzi nè a lui nè a sua madre, se vivea
tuttavia, perchè questa infine era
sorella ed egli nipote di Bertarido. Si potrebbe
credere che il picciolo principe
fosse mandato a Benevento; ma più verisimile
e più conforme alla politica pare
che meglio si giudicasse il custodirlo in
qualche fortezza. Altra memoria non
resta di lui.
</p>

<p>
<span class="pagenum" id="Page_40">[40]</span>
</p>

<hr />
</div>

<div class="chapter">
<h2 class="hidden" id="DCLXXII">DCLXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Adeodato</span> papa 1.</td>
  </tr>
  <tr>
    <td><span class="smcap">Costantino</span> Pogonato imp. 5.</td>
  </tr>
  <tr>
    <td><span class="smcap">Bertarido</span> re 2.</td>
  </tr>
</table>

<p>
In quest'anno (fors'anche nel precedente)
cominciarono le tribolazioni di
Costantinopoli, perchè i Saraceni, che
già divoravano coi desiderii tutto l'imperio
romano, secondo Teofane <span class="fnote">[Teoph., in Chronogr.]</span>, prepararono
una poderosa armata navale
con risoluzione di tentar l'acquisto di
quella regal città: avuta la quale, sarebbe
venuto meno tutto l'imperio cristiano
dell'Oriente. Non mancavano loro cristiani
rinegati che maggiormente gli animavano
all'impresa, come per disgrazia
nostra neppur mancano oggidì al gran
Turco. Svernarono nella Cilicia per essere
pronti ad inoltrarsi nella primavera
ventura. Intanto l'imperador <i>Costantino</i>,
a cui non era ignoto il disegno di quella
perfida gente, attese anch'egli a premunirsi
contra de' loro sforzi, con adunar
gente, fabbricar navi e macchine, e disporre
tutto quel che occorreva per la
difesa. In quest'anno, per quanto crede
il padre Pagi, nel dì 27 di gennaro diede
fine al suo pontificato e alla sua vita
il sommo pontefice <i>Vitaliano</i>, dopo aver
governata la Chiesa di Dio per quattordici
anni e mezzo con molta lode. Nel
dì poscia 22 di aprile ebbe per successore
nella cattedra di san Pietro <i>Adeodato</i>,
di nazione romano, già monaco nel
monistero di sant'Erasmo nel monte Celio.
Nell'anno 615 noi vedemmo <i>Deusdedit</i>,
il cui nome in sostanza non è diverso
da quest'altro. Tuttavia non ho
osato di chiamarlo secondo. In questo
anno ancora, o nel precedente, malamente
compiè il corso di sua vita <i>Mauro arcivescovo
di Ravenna</i>, perchè morì scismatico
e scomunicato dalla Sede apostolica.
Lasciò scritto Agnello storico ravennate <span class="fnote">[Agnell. Vit. Ep. Ravennat. tom. 2 Rer. Ital.]</span>
che questo ambizioso prelato prima
<span class="pagenum" id="Page_41">[41]</span>
di morire adunati i suoi preti, piangendo
dimandò loro perdono. Crederà
il lettore per gli misfatti della sua superbia:
ma non è così. Seguitò poscia a dire
ch'egli era vicino a pagare il tributo
della natura, e che gli esortava di non
tornare sotto il giogo de' Romani. Che
però si eleggessero un pastore, e il facessero
consacrare dai vescovi della provincia,
e poscia dimandassero all'imperadore
il pallio: quasichè il diritto di darlo,
riserbato al romano pontefice, fosse passato
negl'imperadori. Con questi scismatici
sentimenti finì di vivere l'arcivescovo
Mauro, a cui fu data sepoltura in
un'arca, davanti alla quale era una tavola
di porfido, al dire d'Agnello, lucidissimo
nella superficie a guisa di uno
specchio, in maniera che chi mirava in
quel marmo, vi poteva vedere gli uomini,
animali e uccelli che vi fossero passati
dinanzi. Come ciò possa essere del
porfido, lascerò considerarlo ai periti.
Aggiugne lo stesso storico che a' suoi dì
passando <i>Lotario</i> imperador per Ravenna
(forse nell'anno 824), ordinò che
quella tavola levata di là e bene stivata
con lana in una cassa di legno, fosse
mandata in Francia, per servire di mensa
all'altare di san Sebastiano. Ebbe
commissione lo stesso Agnello da <i>Petronace</i>
arcivescovo di andar colà, e di assistere
acciocchè i muratori balordamente
lavorando non la rompessero. Ma egli
per dolore e rabbia di vedere spogliar
la sua patria delle cose preziose, se ne
andò in tutt'altra parte. A Mauro succedette
<i>Reparato</i>, monaco prima nel monistero
di santo Apollinare, poscia abbate,
e quindi vicedomino della Chiesa ravennate:
uomo che si fece consecrar da tre
vescovi senza il beneplacito della santa
Sede, e tenne saldo lo scisma, per quanto
potè; ma in fine, siccome diremo, si
umiliò all'ubbidienza del sommo pontefice.
</p>

<p>
<span class="pagenum" id="Page_42">[42]</span>
</p>

<hr />
</div>

<div class="chapter">
<h2 class="hidden" id="DCLXXIII">DCLXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Adeodato</span> papa 2.</td>
  </tr>
  <tr>
    <td><span class="smcap">Costantino</span> Pogonato imp. 6.</td>
  </tr>
  <tr>
    <td><span class="smcap">Bertarido</span> re 3.</td>
  </tr>
</table>

<p>
Finalmente in quest'anno, correndo
il mese di aprile, il formidabile stuolo
de' Saraceni si presentò davanti a Costantinopoli,
e ne formò l'assedio. L'imperador
<i>Costantino</i> <span class="fnote">[Teoph., in Chronogr. Cedren., in Annal.]</span> s'accinse con tutto
vigore alla difesa, nè passava giorno
che non seguisse qualche baruffa fra le
sue navi e quelle dei nemici. Aveva egli
delle galeotte che portavano caldaie di
pece, e d'altri bitumi ardenti, e sifoni,
co' quali si gettava fuoco ne' legni infedeli.
Seguirono questi combattimenti sino
al settembre, nel quale i Saraceni,
poco avendo profittato con tutti i loro
sforzi, levarono l'ancore per andare a
svernare in pace altrove. Pervenuti alla
città di Cizico, e presala, quivi passarono
il verno. In quest'anno <i>Childeberto</i> re
dei Franchi, a noi noto solamente per
le sue biasimevoli azioni, essendo caduto
in odio de' suoi, alla caccia fu da uno
d'essi privato di vita. Restò del pari trucidata
la regina <i>Bilichilde</i> sua moglie.
Può essere eziandio che in questi medesimi
tempi nel mese di marzo si mirasse
in cielo quell'<i>iride</i> ossia arco celeste che
viene accennata dai suddetti storici e
dall'autore della Miscella <span class="fnote">[Hist. Miscell. lib. 19.]</span>, e recò tal
terrore, che si cominciò a temere il fine
del mondo. Ma come? da quando in qua
l'arco baleno fa paura alle genti? Ma
quello non fu già il naturale ed usitato.
Fu una specie di terribile e disusata cometa;
e però indusse la costernazione
ne' popoli. Raccontano ancora gli scrittori
che provossi una fiera mortalità in
quest'anno nell'Egitto; ma non è da
maravigliarsene, perchè quel regno anche
oggidì è facilmente suggetto a così
fiero flagello. E di là per lo più soleva
a' precedenti secoli passare in Italia quel
<span class="pagenum" id="Page_43">[43]</span>
malore, e passerebbe anche oggidì, se
non avessero finalmente aperti gli occhi
gl'Italiani, ed inventate precauzioni e
saggi rigori per custodirsi illesi.
</p>

<hr />
</div>

<div class="chapter">
<h2 class="hidden" id="DCLXXIV">DCLXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXIV</span>. Indizione <span class="scp">II</span>.</td>
  </tr>
  <tr>
    <td><span class="smcap">Adeodato</span> papa 3.</td>
  </tr>
  <tr>
    <td><span class="smcap">Costantino</span> Pogonato imp. 7.</td>
  </tr>
  <tr>
    <td><span class="smcap">Bertarido</span> re 4.</td>
  </tr>
</table>

<p>
Nulla ci somministra di nuovo in
questi tempi la storia d'Italia; ma il suo
stesso silenzio ci fa intendere la mirabil
quiete e felicità che godevano allora sotto
il pacifico governo del buon re <i>Bertarido</i>
i popoli italiani. Lasciava egli in pace
i Romani nè attendeva che a reggere
con giustizia e soavità i suoi sudditi, e a
dar loro nuovi esempli di pietà, siccome
principe cattolico e rinomato pel timore
di Dio. Abbiam fondamento di credere
che sotto di lui il resto de' Longobardi
ariani si riducesse al grembo della vera
Chiesa. E tanto più dee dirsi felice allora
ed invidiabile lo stato dell'Italia, perchè
gli altri paesi dell'Europa provavano dei
fieri disastri. Tornarono nell'aprile di
quest'anno i Saraceni con tutte le loro
forze all'assedio di Costantinopoli, e quivi
stettero anche tutta la state, con dare
dei frequenti assalti o alle mura o alle
navi cristiane; per lo che tutto l'imperio
orientale si trovava in grandi angustie e
guai. Peggio stava la monarchia franzese,
perchè caduta in mano di re o neghittosi
o viziosi, e piena di guerre civili,
e per conseguente d'iniquità e di prepotenza.
Ciò fu cagione che molte provincie
dell'Austrasia, come la Baviera,
l'Alemagna, la Turingia, ed altri paesi
si sottraessero dall'ubbidienza dei re
franchi, e crebbe in esse l'idolatria con
altri disordini. Il regno delle Spagne, tuttochè
governato da <i>Vamba</i> re piissimo e
cattolico de' Goti, ebbe nella Gallia narbonense,
ossia nella Linguadoca, tuttavia
sottoposta in questi tempi ad essi Goti,
de' gravi sconvolgimenti, per gli tiranni ivi
insorti e spalleggiati dai vicini Franchi.
<span class="pagenum" id="Page_44">[44]</span>
Fu astretto il buon re Vamba a far guerra,
ed assistito dal cielo, riportò varie
vittorie narrate da Giuliano da Toledo <span class="fnote">[Julian. Toletanus, in Chronico.]</span>.
La sola Italia godeva in essi tempi un
cielo sereno mercè dell'ottimo re che
ne aveva il governo, e tutto faceva per
guadagnarsi l'amore di Dio e dei suoi
popoli.
</p>

<hr />
</div>

<div class="chapter">
<h2 class="hidden" id="DCLXXV">DCLXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXV</span>. Indizione <span class="scp">III</span>.</td>
  </tr>
  <tr>
    <td><span class="smcap">Adeodato</span> papa 4.</td>
  </tr>
  <tr>
    <td><span class="smcap">Costantino</span> Pogonato imp. 8.</td>
  </tr>
  <tr>
    <td><span class="smcap">Bertarido</span> re 5.</td>
  </tr>
</table>

<p>
Circa questi tempi il piissimo re dei
Longobardi <i>Bertarido</i>, fabbricò in Pavia
un monistero di sacre vergini da quella
parte del fiume Ticino <span class="fnote">[Paulus Diaconus, lib. 5, cap. 34.]</span>, dove egli calato
per le mura, ebbe la sorte di fuggir
l'ira e il mal pensiero del re <i>Grimoaldo</i>.
Può essere che la sua fuga succedesse
nel giorno festivo di sant'Agata, oppur
nella sua vigilia, come credono gli scrittori
pavesi, e però dedicò quel sacro luogo
a Dio suo liberatore in onore di quella
santa vergine e martire. Esiste tuttavia
esso monistero, appellato <i>Nuovo, e
Monistero regio</i>, per più secoli, ed oggidì
<i>monastero di sant'Agata in Monte</i>, abitato
già da monache benedettine, ed ora dalle
conventuali di santa Chiara. Nel presente
anno ancora tornarono i Saraceni
all'assedio di Costantinopoli, ed ostinatamente
quivi si fermarono fino al settembre,
tuttochè nulla profittassero, anzi
riportassero più percosse dalla bravura
de' Greci. Forse ancora appartiene a
questi tempi la battaglia navale che il
buon <i>Vamba</i> re de' Goti in Ispagna fece
con un'altra armata navale di dugento
e settanta navi di Saraceni, passati ad
infestar la Spagna <span class="fnote">[Lucas Tudensis, in Chron.]</span>. Meritò la sua pietà
di riportarne vittoria colla total disfatta
e rovina della flotta nemica. Dalla
vita di sant'<i>Audoeno</i> vescovo di Roano,
scritta da Fridegodo <span class="fnote">[Fridegodus, in Vita S. Audoen.]</span>, noi impariamo
<span class="pagenum" id="Page_45">[45]</span>
quanta fosse la divozione de' popoli anche
più lontani al sepolcro dei santi apostoli
Pietro e Paolo e degli altri martiri
in Roma. Volle il santo vescovo venire
in quest'anno alla visita di que' celebri
santuarii; nè sì tosto fu risaputo questo
suo disegno, che moltissima gente pia
concorse a lui, portandogli non pochi
pesi d'oro e d'argento, con pregarlo di
offerirgli al corpo de' santi Apostoli e
Martiri pel riscatto de' loro peccati, e di
dispensarne anche ai poveri una parte
colle sue proprie mani, affine d'avvalorare
le loro preghiere presso Dio. Eseguì
puntualmente il piissimo pastore le lor
commissioni, giunto che fu a Roma, dove
lasciò un gran concetto della sua rara
pietà e pia munificenza. Era in questi
tempi una gran rendita alle chiese di
Roma il concorso de' pellegrini e le loro
oblazioni.
</p>

<hr />
</div>

<div class="chapter">
<h2 class="hidden" id="DCLXXVI">DCLXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXVI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Dono</span> papa 1.</td>
  </tr>
  <tr>
    <td><span class="smcap">Costantino</span> Pogonato imp. 9.</td>
  </tr>
  <tr>
    <td><span class="smcap">Bertarido</span> re 6.</td>
  </tr>
</table>

<p>
Nel dì 26 di giugno terminò la carriera
de' suoi giorni papa <i>Adeodato</i>, pontefice
benignissimo, pieno di umiltà,
caritativo massimamente verso i poveri
e liberale verso il clero, al quale diede
la <i>roga</i>, cioè il regalo solito a darsi dai
suoi predecessori; ma con averne accresciuta
di molto la misura. Nota Anastasio <span class="fnote">[Anastas., in Adeodat.]</span>
che dopo la sua morte vennero
tante piogge e caddero tanti fulmini, che
niun si ricordava d'aver mai provato
un somigliante flagello; perchè durarono
tanto, che non si poteva battere il grano;
e i legumi tornarono a nascere nelle
campagne, e restarono morti degli uomini
e delle bestie dai fulmini. Fuor di sito
fece menzione Paolo Diacono <span class="fnote">[Paulus Diaconus, lib. 5, cap. 34.]</span> di questa
medesima sciagura, e, quel che è
peggio, guastolla con una spropositata
giunta, se pure a lui si dee attribuire;
<span class="pagenum" id="Page_46">[46]</span>
perciocchè scrive che <i>innumerabili migliaja
di uomini e di animali furono uccisi
dai fulmini</i>. Avea tanto senno Paolo
Diacono da non credere nè vero nè verisimile
un sì terribil macello venuto dai
fulmini; e però usiamogli la carità di
credere fatta da altri questa giunta al testo
suo. Vien riportata una bolla del
suddetto papa Adeodato <span class="fnote">[Labbe, Concilior., tom. 4.]</span> in favore
del monistero di san Martino di Turs,
in cui lo esenta dalla giurisdizione dei
vescovi, con protestar nondimeno che
<i>l'uso e la tradizione della sede apostolica
era di non sottrarre i monisteri dall'ubbidienza
e dal governo de' vescovi</i>, e che
intanto si è indotto a concedere questo
privilegio, in quanto ha conosciuto che
lo stesso vescovo di Turs <i>Crodeberto</i>
ha accordato la libertà ed esenzione ad
esso monistero: parole che son da notare,
per giudicare della legittimità d'altri
privilegii che si dicono conceduti in questi
tempi. Il saggio cardinal Baronio,
facendo menzione del suddetto documento,
osserva che per isperienza si doveva
essere conosciuto che questa indipendenza
de' monaci noceva piuttosto alla
disciplina ed osservanza monastica; e
che san Bernardo disapprovò l'usanza
introdotta di esentare i monaci dall'ubbidire
ai vescovi, e che neppur piacque
a san Francesco d'Assisi una tale indipendenza
de' suoi frati; ma che fu guasto
il suo disegno da frate Elia, personaggio
condotto dallo spirito non di Dio,
ma della carne. Intorno a questo privilegio
di papa Adeodato insorsero negli
anni addietro contese fra i letterati francesi,
che io tralascio, e certo v'ha gran
ragione di dubitare della legittimità del
medesimo. Ad Adeodato succedette nella
cattedra pontificia <i>Dono</i> di nazione romano.
Dal padre Pagi vien creduto che
la sua consecrazione seguisse nel dì primo
di novembre dell'anno presente, nel
quale i Saraceni continuarono i loro
sforzi contra la città di Costantinopoli,
ma senza guadagnar terreno.
</p>

<p>
<span class="pagenum" id="Page_47">[47]</span>
</p>

<hr />
</div>

<div class="chapter">
<h2 class="hidden" id="DCLXXVII">DCLXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXVII</span>. Indizione <span class="scp">V</span>.</td>
  </tr>
  <tr>
    <td><span class="smcap">Dono</span> papa 2.</td>
  </tr>
  <tr>
    <td><span class="smcap">Costantino</span> Pogonato imp. 10.</td>
  </tr>
  <tr>
    <td><span class="smcap">Bertarido</span> re 7.</td>
  </tr>
</table>

<p>
Mal soffrendo il pontefice <i>Dono</i> che la
chiesa di Ravenna si fosse sottratta dalla
ubbidienza della Sede apostolica, in quest'anno
finalmente ottenne l'intento suo,
con ridurre al dovere quell'arcivescovo
<i>Reparato</i>. Ne siamo assicurati da Anastasio
bibliotecario <span class="fnote">[Anastas., in Vit. Don.]</span>, che scrive essere
tornata quella Chiesa a riconoscere la
superiorità del papa, dopo aver nudrito
negli anni precedenti delle pretensioni
di primato. Si dee credere che il sommo
pontefice ricorresse per questo affare
all'imperador <i>Costantino</i>, il quale, siccome
principe veramente cattolico e di
buone massime, forzò l'arcivescovo a
chinar l'ambiziosa testa. E qui è da notare
ciò che lasciò scritto Agnello ravennate
nella vita di questo arcivescovo <span class="fnote">[Agnell., Vit. Episcopor. Ravennat. tom 2
Rer. Ital.]</span>:
cioè ch'egli andò alla corte imperiale
di Costantinopoli, ed impetrò
quanto seppe dimandare dall'imperador
Costantino, e spezialmente l'esenzione
del suo clero dalle contribuzioni e gabelle;
e che tutti i contadini che lavoravano
le terre della sua chiesa e i suoi
muratori e il suo crocifero fossero esenti
dalla podestà de' giudici secolari
e degli esattori pubblici, e sottoposti solamente
all'arcivescovo. Fu eziandio
decretato che l'arcivescovo eletto di Ravenna,
portandosi a <i>Roma</i> per essere
quivi consecrato <i>non fosse tenuto a dimorar
colà più di otto giorni</i>, segno che dianzi
si dovevano stiracchiar le consecrazioni
di quegli arcivescovi in Roma.
Questo parlare d'Agnello fa chiaramente
comprendere l'aggiustamento suddetto,
e dee essere un errore del suo testo il
soggiugnere appresso, che Reparato <i>non
si sottomise all'autorità del papa</i>, mentre
<span class="pagenum" id="Page_48">[48]</span>
le parole suddette pruovano tutto il
contrario. Aggiugne Anastasio che poco
dopo questo aggiustamento il suddetto
Reparato diede fine ai suoi giorni. Ebbe
per successore <i>Teodoro</i>, il quale, perchè
si fece consecrare in Roma, come per
più secoli s'era costumato in addietro,
incorse nell'odio del suo clero. Agnello
stesso dice molte parole in suo vituperio,
benchè si serva d'altri pretesti per
iscreditarlo. Anastasio notò <span class="fnote">[Anastas., in Vita Agathonis.]</span> che questo
Teodoro si presentò davanti a papa
<i>Agatone</i> verisimilmente nell'anno seguente.
Mi sia lecito il rapportare al presente
la fabbrica di un nuovo tempio fatto della
regina <i>Rodelinda</i> moglie del re <i>Bertarido</i>
fuori di Pavia. Opera maravigliosa,
dice Paolo Diacono <span class="fnote">[Paulus Diaconus, lib. 5, cap. 34.]</span>, e nobilitata da
stupendi ornamenti. Fu chiamata basilica
di <i>santa Maria alle Pertiche</i>; e tal denominazione
venne a quel sacro luogo,
per attestato del medesimo storico, perchè
quivi era un insigne cemeterio, dove
i nobili longobardi amavano per divozione
d'essere seppelliti. Che se accadeva
che taluno de' suoi morisse in guerra,
o in altra parte, alzavano delle pertiche,
cioè delle travi sopra que' sepolcri, con
una colomba di legno in cima, tenente
il becco rivolto a quella parte, dove il
suo parente od amico era morto. Con
qualche segno od iscrizione si distinguevano
quei sepolcri, acciocchè ognun potesse
riconoscere il suo. Lo Spelta, storico
pavese di questi ultimi secoli, pretende
che quel tempio fosse fabbricato prima
della venuta del Signor nostro Gesù
Cristo, e servisse agl'idoli. Tutti sogni.
Paolo chiaramente scrive che Rodelinda
lo fabbricò di pianta; nè presso il padre
Romoaldo <span class="fnote">[Romualdus, Papia Sacra, pag. 104.]</span> veggo bastanti ragioni per
farci credere che quella regina edificasse
una chiesa col monistero, posseduto oggidì
dalle monache cisterciensi.
</p>

<p>
In quest'anno crede Camillo
<span class="pagenum" id="Page_49">[49]</span>
Pellegrino <span class="fnote">[Peregrin., Hist. Princip. Long., tom. 2,
Rer. Ital.]</span> che finisse di vivere <i>Romoaldo</i>
duca di Benevento, dopo aver governato
per lo spazio di sedici anni quel ducato <span class="fnote">[Paulus Diaconus, lib. 6, cap. 1.]</span>.
Egli ebbe, siccome dicemmo altrove,
per moglie <i>Teoderada</i>, la quale
fuori della città di Benevento fabbricò
la basilica di san Pietro apostolo, ed unitamente
un insigne monistero di sacre
vergini. Lasciò Romoaldo dopo di sè tre
figliuoli maschi, cioè <i>Grimoaldo II</i>, <i>Gisolfo</i>
ed <i>Arichi</i>, ossia <i>Arigiso</i>. Il primo di essi
fu duca di Benevento immediatamente
dopo la morte del padre, ed ebbe per
moglie <i>Vigilinda</i>, ossia <i>Vinilinda</i>, figliuola
del re <i>Bertarido</i> e sorella di <i>Cuniberto</i>,
che fu re anch'esso: segno che era seguita
buona pace fra esso re Bertarido
e il duca di Benevento. Ma vedremo all'anno
702 che questa cronologia non
si accorda con Anastasio bibliotecario.
Seguitando intanto qui dietro alle pedate
di Paolo Diacono <span class="fnote">[Idem., ibid., cap. 2.]</span>, dico che circa questi
tempi succedette il trasporto in Francia
dei sacri corpi di san <i>Benedetto</i> e di
santa <i>Scolastica</i>. Era rimasto il monistero
di Monte Casino, ai primi tempi della
venuta de' Longobardi nella Campania,
preda del loro furore. Se vi abitasse più
alcun monaco non si sa. Ben sappiamo
che mal custoditi, se non anche negletti,
restavano in quella solitudine i lor sepolcri.
Servì la negligenza de' monaci italiani
per far animo e voglia ai monaci
francesi di venir a cercare que' sacri depositi.
Dicono che <i>Agiolfo</i> monaco del
monistero floriacense, ossia di Fleury,
con alcuni compagni fu spedito per questo
in Italia; e che andato a Monte Casino
sotto pretesto di far quivi orazione,
la notte estrasse da quelle rovine i due
sacri corpi, e se li portò in Francia, con
ritenere quel di san Benedetto in Fleury,
e ripor quello di santa Scolastica nella
città del Mans. Abbiamo varie antiche
relazioni di tal traslazione, ma non contemporanee,
<span class="pagenum" id="Page_50">[50]</span>
e vi son raccontati vari miracoli,
non senza delle contrarietà e circostanze,
le quali non siam tenuti a credere
per vere, ed anzi sembrano far poco
onore alla fedeltà de' monaci d'allora.
Comunque sia, chi degl'Italiani ha voluto
negar questo fatto, ha contra di sè
la chiara testimonianza di Paolo Diacono,
che visse e scrisse solamente nel
secolo dopo. Quanto al tempo, il cardinal
Baronio ne parla all'anno 664. Il Coinzio,
franzese, crede accaduto il trasporto
molto più tardi, cioè nell'anno 673. Ma
i padri Mabillone e Pagi lo riferiscono
ai tempi di <i>Clodoveo</i> II, e però all'anno
653 oppure al susseguente. Ma in
fine il punto più sostanziale si è di sapere
se nel secolo susseguente fossero o
non fossero restituite a monte Casino
quelle sacre reliquie; del che hanno
acremente disputato i Benedettini casinensi
coi franzesi, palliando sì fattamente
le cose, che non si sa a qual parte
credere. Di ciò diremo qualche altra cosa
a suo tempo. Seguitò poi ancora per
quest'anno la guerra de' Saraceni contro
la città di Costantinopoli, che fu col
solito valore preservata e difesa.
</p>

<hr />
</div>

<div class="chapter">
<h2 class="hidden" id="DCLXXVIII">DCLXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXVIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Agatone</span> papa 1.</td>
  </tr>
  <tr>
    <td><span class="smcap">Costantino</span> Pogonato imp. 11.</td>
  </tr>
  <tr>
    <td><span class="smcap">Bertarido</span> re 8.</td>
  </tr>
  <tr>
    <td><span class="smcap">Cuniberto</span> re 1.</td>
  </tr>
</table>

<p>
Fino a questi tempi, cioè per sette
anni, era durata la guerra e persecuzion
fatta alla città di Costantinopoli dai Saraceni,
e sostenuta con immortal bravura
dai Cristiani. Da sì ostinata gara altro
non riportarono que' Barbari, se non
una gran perdita della lor gente e delle
lor navi, con aver la divina protezione
assistito sempre ai suoi fedeli, ed obbligati
finalmente in quest'anno gl'infedeli
a ritirarsi. Cominciò ad usarsi in questa
occasione dai Cristiani il fuoco greco <span class="fnote">[Teoph., in Chronogr.]</span>,
che si gittava nei legni nemici, nè si poteva
<span class="pagenum" id="Page_51">[51]</span>
smorzare coll'acqua. Portata loro
ne fu l'invenzione da un certo Callinico,
che desertò da Eliopoli città dell'Egitto,
uomo di mirabile industria in manipolar
simili fuochi. Cedreno scrive <span class="fnote">[Cedren., in Annal.]</span> che ai
suoi dì vivea Lampro, discendente da
esso Callinico, e valentissimo fochista
anch'egli. Con questo micidial fuoco riuscì
a' Cristiani di bruciar molte navi nemiche
e gli uomini vivi che in esse si
trovavano. Partita da Costantinopoli con
vergogna la flotta de' Saraceni, fu sorpresa
verso il Sileo da una formidabil
tempesta di mare, che parte sommerse
di quelle navi, e parte ne condusse a
fracassarsi negli scogli. Fu similmente
attaccata battaglia in terra dai capitani
cesarei <i>Floro</i>, <i>Petrona</i> e <i>Cipriano</i>; e vi
restarono estinti sul campo trentamila
di quegl'infedeli. Queste percosse, e la
sollevazione de' maroniti cristiani, che,
creato un principe, occuparono il monte
Libano con tutti i suoi contorni, e fecero
felicemente alcuni fatti d'armi coi Saraceni,
obbligarono in fine <i>Muavia</i> lor califa,
ossia principe, a trattar di pace
coll'imperador <i>Costantino</i>. Spedito dunque
da esso Augusto a tale effetto in
Soria <i>Giovanni</i> patrizio per soprannome,
Pitsiguade, o Pizzicoda, personaggio di
rara destrezza e sperienza negli affari
politici, conchiuse coi Saraceni una pace
gloriosa e vantaggiosa all'imperio romano
per anni trenta, con essersi obbligati
que' Maomettani a pagare annualmente
all'imperadore tremila libbre d'oro, restituire
cinquanta schiavi, e dare cinquanta
generosi cavalli. Cagion fu questa
pace che <i>Cacano</i> re degli Avari signore
dell'Ungheria, e tutti gli altri Barbari
situati all'occidente e settentrione
di Costantinopoli, si affrettassero a mandare
ambasciatori all'imperador Costantino,
sotto colore di rallegrarsi della
buona riuscita delle sue imprese, ma in
fatti per confermar cadauno con lui la
pace: tutti frutti del credito ch'egli s'era
acquistato nella guerra de' Saraceni.
<span class="pagenum" id="Page_52">[52]</span>
I soli Bulgari, popoli della Palude Meotide,
che s'erano ne' tempi addietro venuti
a piantar di qua dal Danubio nel
paese oggidì chiamato la Bulgaria, seguitavano
ad inquietare la Tracia, e bisognò
comperar da essi la pace, con promettere
loro un annuo regalo. Dopo ciò il
buon imperadore s'applicò ardentemente
a procurar anche la pace della Chiesa
sconvolta dagli errori e fautori del monotelismo;
e ben conoscendo il rispetto
che si doveva alla prima sede e al romano
pontefice capo visibile della Chiesa
santa, scrisse una lettera a papa <i>Dono</i>,
per seco concertare un general concilio
da tenersi in Costantinopoli. Ma questa
lettera non trovò più vivo questo piissimo
pontefice, che nel dì undicesimo di
aprile fu chiamato da Dio a miglior vita.
In suo luogo succedette papa <i>Agatone</i>,
già monaco, di nazion siciliano, il quale
con un riguardevol treno di virtù salì
sul trono pontificio. Questi, essendo venuto
a Roma <i>san Vilfrido</i> arcivescovo di
Jorch <span class="fnote">[Eddius Stephanus, in Vita S. Wilfridi.]</span>, cacciato dalla sua sedia, raunò
nel presente anno un concilio nella
basilica lateranense, e proposta la sua
causa, decretò che dovesse riaver la sua
chiesa. E fu appunto in tale occasione
che quel santo arcivescovo per la persecuzione
a lui mossa in andando a Roma,
fu sì onoratamente accolto dal re <i>Bertarido</i>
in Pavia, siccome osservammo all'anno
664. Era questo l'ottavo anno,
in cui esso re Bertarido pacificamente
regnava sopra i Longobardi, quando pensò
di assicurare il regno a <i>Cuniberto</i> suo
figliuolo <span class="fnote">[Paulus Diacon., de Gest. Langobard. lib. 5,
cap. 35.]</span>. Però, convocata la dieta generale,
quivi, col consenso de' popoli,
dichiarò re e suo collega esso suo figliuolo.
A me nondimeno dà fastidio uno
strumento fatto in Lucca, e da me riportato
altrove con queste note: <span class="fnote">[Antiq. Italic. Dissert. XLV.]</span> <i>Sub
die tertiodecimo kalendar. februariarum
sub Indictione tertiadecima, regnante domnis
<span class="pagenum" id="Page_53">[53]</span>
nostris Pertharit, et Cunipert, viris
excellentissimis regibus, anno felicissimi
regni eorum tertiodecimo, et quinto</i>: cioè
nell'anno 685. Se tali note fossero sicure,
in quest'anno Cuniberto non avrebbe
cominciato ad essere re, nè camminerebbe
ben la cronologia di Bertarido.
Ma discordando questo documento da
un altro, che accennerò all'anno 688,
vo credendo corso errore nell'indizione,
e che si abbia a leggere <i>Indictione undecima</i>,
errore provenuto dalla vicinanza
di <i>die tertiodecimo</i>. Circa questi tempi a
<i>Vettari</i> duca del Friuli succedette nel
ducato <i>Laudari</i>, di cui Paolo Diacono <span class="fnote">[Paulus Diaconus, lib. 5, cap. 24.]</span>
non rapporta azione alcuna; ma, dopo
averne fatta menzione, immediatamente
soggiugne, ch'essendo egli, non si sa
quando, mancato di vita, fu creato duca
del Friuli <i>Rodoaldo</i>. A quest'anno il Pagi
riferisce la morte di <i>Dagoberto II</i> re
dei Franchi ucciso per congiura di <i>Ebroino</i>
già maggiordomo e di alcuni vescovi.
La porzione a lui spettante del regno
pervenne al re <i>Teoderico III</i>. Ma Ermanno
Contratto, siccome accennammo di
sopra, mette il fine di esso Dagoberto
all'anno 674.
</p>

<hr />
</div>

<div class="chapter">
<h2 class="hidden" id="DCLXXIX">DCLXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXIX</span>. Indizione <span class="scp">VII</span>.</td>
  </tr>
  <tr>
    <td><span class="smcap">Agatone</span> papa 2.</td>
  </tr>
  <tr>
    <td><span class="smcap">Costantino</span> Pogonato imp. 12.</td>
  </tr>
  <tr>
    <td><span class="smcap">Bertarido</span> re 9.</td>
  </tr>
  <tr>
    <td><span class="smcap">Cuniberto</span> re 2.</td>
  </tr>
</table>

<p>
Essendo già stabilito che si tenesse
un concilio generale in Oriente per mettere
fine alla discordia originata dagli
errori dei monoteliti, i vescovi occidentali,
che per la troppa lontananza non vi
poteano intervenire in persona senza lor
grave incomodo, si studiarono d'intervenirvi
coi loro voti. Perciò da <i>Mansueto</i>
arcivescovo santo di Milano fu celebrato
un concilio provinciale, dove intervennero
i suoi suffraganei, e quivi fu dichiarata
la sentenza della Chiesa cattolica
intorno alle due volontà in Cristo. Leggesi
<span class="pagenum" id="Page_54">[54]</span>
tuttavia negli atti del concilio sesto
generale <span class="fnote">[Labbe, Concilior., tom. 6.]</span> la lettera scritta da esso
santo arcivescovo all'imperador Costantino
a nome del sinodo, <i>quae in hac magna
regia urbe convenit</i>, cioè in Milano,
e quivi meritano attenzione le seguenti
parole: <i>Nos autem omnes, qui sub felicissimis,
et christianissimis, et a Deo custodiendis
principibus nostri dominis Pertharit,
et Cunibert, praecellentissimis regibus,
christianae religionis amatoribus</i>
(vivimus) <i>una cum eorum sancta devotione</i>,
ec. Di qui intendiamo che già <i>Cuniberto</i>
era stato proclamato re, e che
egli, non meno che <i>Bertarido</i> suo padre,
professava la religion cattolica, ed anche
zelo per la custodia della medesima.
Paolo Diacono <span class="fnote">[Paulus Diaconus, lib. 6, cap. 4.]</span>, facendo menzione nel
concilio sesto ecumenico, scrive che
<i>Damiano vescovo di Pavia</i> sotto nome di
<i>Mansueto arcivescovo di Milano</i> scrisse
una lettera molto utile, di cui fu fatto
gran conto dal suddetto concilio. Osservò
il cardinal Baronio <span class="fnote">[Baron., in Martyrologio.]</span>, che essendo
intervenuto <i>Anastasio vescovo di Pavia</i>
in quest'anno al concilio romano, di cui
parleremo, non potè per conseguente
esser allora <i>Damiano</i> vescovo di Pavia.
Saggiamente rispose a questa difficoltà
il Pagi, che quella lettera dovette essere
scritta da Damiano tuttavia prete. Ma
perciocchè egli da lì a non molto succedette
ad Anastasio nella cattedra di Pavia,
però con un lecito anacronismo potè
Paolo appellarlo vescovo di Pavia.
Furono anche celebrati dei concilii in
Francia e in Inghilterra per questa medesima
cagione. Ma il più celebre e numeroso
fu il tenuto in Roma da papa
<i>Agatone</i> nel martedì di Pasqua a dì 5 di
aprile dell'anno corrente, in cui furono
destinati i legati della santa Sede al concilio
sesto ecumenico, che s'avea da tenere
in Costantinopoli. Esiste negli atti
del medesimo concilio generale la prolissa
lettera del papa a <i>Costantino maggiore
<span class="pagenum" id="Page_55">[55]</span>
imperadore, e ad Eraclio e Tiberio
Augusti</i> di lui fratelli, in cui è sposta la
credenza della Sede apostolica e di tutte
le Chiese dell'Occidente intorno alle due
nature unite, ma non confuse, in Cristo,
e alle due volontà distinte, ma non discordi.
Ed è specialmente da notare che
il papa fa scusa per aver mandato dei
legati, quali, secondo il <i>difetto di questi
tempi e la qualità di una provincia servile</i>,
s'erano potuti trovare, cioè <i>Abondanzio
vescovo di Paterno</i>, <i>Giovanni vescovo
di Porto</i>, <i>e Giovanni vescovo di
Reggio</i> in Calabria, <i>legati</i> del concilio
romano, e <i>Teodoro</i> e <i>Giorgio</i> preti, e
<i>Giovanni</i> diacono, legati del medesimo
papa. <i>Imperocchè</i> (dice esso pontefice)
<i>qual piena scienza delle divine Scritture
si può ritrovar in persone poste in</i> medio
gentium, <i>e che colla fatica delle lor mani
sono astrette a procacciarsi il pane giornaliero?</i>
Il che ci fa intendere l'ignoranza
e la depression delle buone lettere, già
introdotta in Italia per l'occupazione
fattane dai Longobardi. Ma non segue
per questo che mancasse nelle Chiese di
Italia, e massimamente nella romana,
maestra delle altre, la scienza della vera
dottrina di Cristo. Perciocchè, siccome
soggiugne il santo pontefice, la Sede apostolica
e le altre Chiese sapevano e tenevano
salda la tradizione; e se non erano
gran dottori per disputare e parlar con
eloquenza e pura latinità, pure studiavano
ed imparavano ciò che già i santi Padri
aveano scritto intorno ai dogmi della
fede; il che solo è sempre bastato e basterà
per impedir le nascenti eresie e
per atterrar le già nate: benchè sia sempre
da desiderare che nella Chiesa di
Dio abbondi insieme colla eloquenza e
colla erudizione quella teologia, che può
rendere ragione dei dogmi, di cui furono
sì ben provveduti i santi Padri. In fatti la
lettera sinodale, scritta dal papa e dal
concilio, contiene un nobile e vasto apparato
in quel che avevano dianzi scritto
i santi Padri intorno alla quistione delle
due volontà; e questa principalmente
<span class="pagenum" id="Page_56">[56]</span>
servì a condannare nel general concilio
il monotelismo.
</p>

<p>
Al romano concilio intervennero cento
e venticinque vescovi d'Italia e Sicilia,
e fra questi i metropolitani di Milano,
Ravenna e Grado. Era allora arcivescovo
di Ravenna <i>Teodoro</i>, di cui sparla forte
nella di lui vita Agnello ravennate, con
dire <span class="fnote">[Agnell. Vit. Episc. Ravenn. tom. 2 Rer.
Italic.]</span> ch'egli tolse al suo clero la quarta
della Chiesa, cioè la quarta parte di
tutte le rendite della Chiesa di Ravenna,
destinate, secondo i canoni, al mantenimento
dei sacri ministri, inducendoli a
contentarsi d'un annuo regalo. Abolì
ancora le consuetudini dell'arcivescovo
<i>Ecclesio</i>, e fraudolentemente abbruciò
tutte le carte che ne parlavano. Irritato
il clero da questo mal trattamento, nella
vigilia del Natale segretamente passò tutto
a Classe con pensiero di celebrar ivi
i sacri uffizii, e di non voler più riconoscere
per pastore chi da loro era creduto
un lupo. La mattina per tempo mandò
l'arcivescovo ad invitare il clero, perchè
intervenisse alla cappella che si dovea
tenere nella gran festa. Niuno se ne trovò.
Udito che s'erano ritirati a Classe
nella basilica di sant'Apollinare, spedì
colà dei nobili per placarli e ricondurli.
Proruppe il clero in lamenti e lagrime,
e stette saldo nel suo proposito. Disperato
l'arcivescovo per questo scabroso avvenimento,
ricorse a <i>Teodoro</i> patrizio ed
esarco, pregandolo d'interporsi per la
pace. Mandò egli a Classe a tal effetto
alcuni de' suoi uffiziali, ma inutilmente
v'andarono. Il clero più risoluto che mai
si lasciò intendere, che se fino a nona
sant'Apollinare non provvedeva, voleano
ricorrere a Roma. Portata questa nuova
all'arcivescovo Teodoro, tanto più crebbe
la sua paura, e quasi buttatosi a' piedi
dell'esarco, lo scongiurò di voler egli
in persona portarsi a Classe per ammansare
il clero e ridurlo alla città. Fece
tosto l'esarco insellare i cavalli, e ito
a Classe, con sì buone parole e promesse
<span class="pagenum" id="Page_57">[57]</span>
di correggere gli abusi loro parlò, che
gl'indusse a ritornare in Ravenna, dove
si cantò la messa e il vespro. Nel giorno
seguente poi tanto si adoperò, che convinto
l'arcivescovo rilasciò al suo clero
tutte le rendite, onori e dignità loro spettanti
fin da' tempi antichi, e si stabilirono
varii capitoli di concordia, che durarono
sotto ancora gli arcivescovi susseguenti.
Aggiugne il medesimo storico, che dopo
l'arcivescovo Teodoro fu chiamato a
Roma dal pontefice Agatone per assistere
al concilio romano, e ch'egli rinunziò
alla pretensione dell'<i>Autocefalia</i>, e che
con papa <i>Leone</i> successor d'Agatone
fece un accordo, per cui restava dichiarato
che gli arcivescovi di Ravenna non
si fermassero più di otto giorni in Roma
al tempo della loro consecrazione, nè
avessero altra obbligazione d'andar altre
volte a Roma, bastando che mandassero
ogni anno colà ad inchinare il sommo
pontefice, e a riconoscere la santa
Sede, uno de' sacerdoti. Agnello storico,
pieno di fiele contro la superiorità dei
papi, va lacerando la memoria di questo
arcivescovo <i>Teodoro</i>: ma forse egli non
ebbe altro reato che quello d'aver adempiuto
il suo dovere verso la Sede apostolica,
e rinunciato alla matta pretensione
dello scismatico <i>Mauro</i> suo antecessore.
Già abbiam veduto di sopra all'anno 666
che <i>Gregorio</i> esarco d'Italia era succeduto
a <i>Teodoro Calliopa</i> in quell'impiego.
Girolamo Rossi <span class="fnote">[Hieronymus Rubeus, Histor. Ravenn. lib. 4.]</span>, che non avvertì nella
serie degli esarchi il suddetto Gregorio,
avendo poi trovato che nell'anno precedente
<i>Teodoro</i> esarco acquetò la sollevazion
del clero di Ravenna contra del
loro arcivescovo, s'immaginò ch'esso
<i>Teodoro Calliopa</i> continuasse nel governo
fino a questi giorni. Ma questo <i>Teodoro</i>
fu diverso da <i>Calliopa</i>, e non già
empio come il Calliopa. Confessa lo storico
Agnello che egli edificò in Ravenna
il monistero di san Teodoro vicino alla
chiesa di san Martino confessore, chiamata
<i>Coelum aureum</i>, e già fabbricata dal
<span class="pagenum" id="Page_58">[58]</span>
re <i>Teoderico</i>. Donò tre calici d'oro alla
cattedrale. Alzò unitamente coll'arcivescovo
Teodoro la chiesa di san Paolo,
che era divenuta sinagoga de' Giudei.
Pose sopra l'altare di santa Maria alle
Blacherne un padiglione di porpora preziosissima,
dove si mirava effigiata la
creazione del mondo. Aveva egli in uso
ogni dì di visitar questa chiesa, ed in essa
fu dipoi seppellito insieme con <i>Agata</i>
sua consorte. Sotto questo esarco, per
attestato del medesimo Agnello, cominciò
a farsi conoscere in Ravenna <i>Giovanniccio</i>,
così chiamato per la picciola sua
statura. Morì all'esarco Teodoro il suo
segretario, ed essendo egli perciò in affanno,
perchè non sapeva dove trovar
persona eguale atta a scrivere le lettere
imperiali, gli fu da alcuni Ravennati indicato
e sommamente lodato questo Giovanniccio,
come uomo di gran sapere,
di rara onoratezza e prudenza, nobile
di nascita, e che aveva un bel carattere.
Sel fece venir davanti; ma guatata la di
lui picciolezza e la sparutezza del volto,
se ne rise in cuore, e disse a que' nobili
ravennati che lo avevano introdotto: <i>È
questi il suggetto che m'avete proposto
per la carica di segretario? Ne ha pur la
poca cera.</i> Gli risposero che ne facesse
la pruova. Fece portare una lettera a lui
scritta in greco dall'imperadore; e Giovanniccio,
fattagli una profonda riverenza,
gli domandò se comandava che la
leggesse in greco, o in latino, perchè
egualmente possedeva l'una e l'altra
lingua. Allora l'esarco si fece dare una
scrittura latina, e gli disse che la leggesse
in greco. Ed egli prontamente eseguì
il comando. Fu dunque preso al suo servigio
dall'esarco Teodoro. Dopo tre anni
venne allo stesso esarco un ordine di
inviar alla corte colui che gli scriveva le
lettere; e l'esarco vi mandò Giovanniccio,
il quale, dato saggio del suo ammirabil
sapere, non tardò ad avere una
delle prime dignità d'essa corte imperiale.
</p>

<p>
<span class="pagenum" id="Page_59">[59]</span>
</p>

<hr />
</div>

<div class="chapter">
<h2 class="hidden" id="DCLXXX">DCLXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXX</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Agatone</span> papa 3.</td>
  </tr>
  <tr>
    <td><span class="smcap">Costantino</span> Pogonato imp. 13.</td>
  </tr>
  <tr>
    <td><span class="smcap">Bertarido</span> re 10.</td>
  </tr>
  <tr>
    <td><span class="smcap">Cuniberto</span> re 3.</td>
  </tr>
</table>

<p>
Fu in quest'anno a dì 5 di novembre
aperto il sacro ecumenico concilio
sesto, tenuto in Costantinopoli nella sacristia
del sacro palazzo in <i>Trullo</i>, cioè
sotto la <i>cupola</i> maestosa che era in quell'edifizio.
Furono nelle prime sessioni
prodotte le lettere di papa <i>Agatone</i> e del
concilio romano in pruova delle due volontà
in Cristo, e <i>Macario</i> patriarca di
Antiochia produsse anch'egli i passi dei
santi Padri creduti favorevoli ai monoteliti.
Cinque sessioni si fecero, e con
esse si terminò l'anno, ma non già il
concilio, le cui sessioni furono differite
sino al prossimo venturo febbraio. In
quest'anno, per attestato di Anastasio
bibliotecario <span class="fnote">[Anast., in Agathone.]</span>, un'orrida pestilenza
afflisse di molto la città di Roma e si
provò il flagello medesimo anche in Pavia.
E perciocchè chiunque potè se ne
fuggì alla campagna e ai monti, nelle
piazze della spopolata città di Pavia si
vide crescere l'erba. Fu rivelato ad una
persona che non cesserebbe quella micidial
malattia finchè non fosse posto nella
basilica di san Pietro <i>ad Vincula</i> un altare
a san Sebastiano. Furono in fatti
dalla città di Roma portate le reliquie di
san Sebastiano, ed alzatogli un altare
nella suddetta basilica di san Pietro: ed
allora cessò la peste. Così Paolo Diacono <span class="fnote">[Paulus Diaconus, lib. 6, cap. 5.]</span>,
le cui parole han data occasione
ad una disputa, pretendendo il Sigonio <span class="fnote">[Sigon., de Regn. Italiae, lib. 2.]</span>
e il cardinal Baronio <span class="fnote">[Baron., Annal. Eccl.]</span> che nella basilica
romana di san Pietro <i>ad Vincula</i> si
ergesse quell'altare; e all'incontro gli
scrittori pavesi, che ciò succedesse nella
chiesa parrocchiale tuttavia esistente in
<span class="pagenum" id="Page_60">[60]</span>
Pavia di san Pietro <i>ad Vincula</i>. E veramente
i testi di Paolo dicono che le reliquie
di san Sebastiano furono portate
<i>ab urbe Roma</i>, e non già <i>ad urbem Romam</i>,
come immaginò il cardinal Baronio che
s'abbia quivi a scrivere. Potrebbe essere
che circa questi tempi accadesse ciò che
narra il suddetto Paolo <span class="fnote">[Paulus Diacon., lib. 5, cap. 36.]</span>, di <i>Alachi</i> ossia
<i>Alachiso</i> duca di Trento. Governava
il buon re <i>Bertarido</i> col re <i>Cuniberto</i> suo
figliuolo il regno longobardico con tutta
amorevolezza e giustizia, facendo godere
ad ognuno un'invidiabil pace e tranquillità,
quando il suddetto Alachi turbò
questo sereno con accendere da lì innanzi
un grande incendio, che costò la vita
ad assaissima gente. Nacquero contese
fra lui e il conte, ossia governatore della
Baviera, la cui giurisdizione si stendeva
allora pel Tirolo fino alla terra di Bolzano.
Si venne all'armi e riuscì ad Alachi
di dare una gran rotta ai Bavaresi.
Per questa fortunata azione salì forte
costui in superbia, di maniera che cominciò
a cozzare col proprio re, e ribellatosi
contra di lui, si fortificò in Trento.
Portossi in persona il re Bertarido con
armata mano per gastigare l'insolenza
e fellonia di costui, e lo assediò in Trento.
Ma uscito un dì all'improvviso fuor
della città Alachi con tutta la sua guarnigione,
sì furiosamente si scagliò sopra
l'esercito regale, che obbligò lo stesso
re a menar ben le gambe. Era Alachi
amato non poco dal re Cuniberto, a cagion
massimamente del suo valore; e
ciò gli giovò non poco, che frappostosi
il medesimo figlio appresso il re suo padre,
tanto fece, che gli ottenne il perdono
e rimiselo in sua grazia; cosa nondimeno
mal volentieri fatta da Bertarido,
perchè ben conosceva il mal umore ed
inquieto genio di costui, e desiderava di
risparmiare al figliuolo e ai popoli qualche
gran malanno, siccome col tempo
avvenne. Fu più volte perciò in pensiero
di ucciderlo; ma Cuniberto, che si figurava
in Alachi una soda fedeltà per l'avvenire,
<span class="pagenum" id="Page_61">[61]</span>
sempre gl'impedì il farlo; anzi
non rifinì mai di supplicare per lui, finchè
gli ottenne anche il ducato, ossia
governo di Brescia, contuttochè reclamasse
il padre, con dire al figliuolo che
egli andava cercando il proprio malanno,
e di aggiugnere lena ad un nemico
e traditore. In fatti, dice Paolo, la città
di Brescia conteneva e sempre ha contenuto
nel suo seno una gran moltitudine
di nobili longobardi. E Bertarido, siccome
principe vecchio e di molta sperienza,
scorgeva, che vedendosi sempre
più potente Alachi, potrebbe un giorno
costar caro al figliuolo questo accrescimento
di potenza. Vedremo a suo tempo
ch'egli non s'ingannò ne' suoi timori.
Fabbricò in questi tempi esso re Bertarido
nella città di Pavia la porta vicina
al palazzo, chiamata Platinense o Palatinense,
opera di sontuosa e mirabile struttura,
per quanto comportava il sapere
di questi tempi, che era troppo declinato
dal buon gusto de' saggi romani. Secondo
i conti di Camillo Pellegrino, diede
fine ai suoi giorni in quest'anno <i>Grimoaldo
II</i> duca di Benevento, e a lui succedette
in quel ducato <i>Gisolfo</i> suo minor fratello,
il qual ebbe per moglie <i>Viniberta</i>,
ossia <i>Guiniberta</i>, che gli partorì <i>Romoaldo
II</i>. Scrive in fatti Paolo Diacono <span class="fnote">[Paulus Diaconus, lib. 6, cap. 2.]</span>,
ch'egli tenne quel ducato solamente <i>tre
anni</i>. Ma discordando questa cronologia
da Anastasio bibliotecario, ne parleremo
all'anno 702.
</p>

<hr />
</div>

<div class="chapter">
<h2 class="hidden" id="DCLXXXI">DCLXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXXI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Agatone</span> papa 4.</td>
  </tr>
  <tr>
    <td><span class="smcap">Costantino</span> Pogonato imp. 14.</td>
  </tr>
  <tr>
    <td><span class="smcap">Bertarido</span> re 11.</td>
  </tr>
  <tr>
    <td><span class="smcap">Cuniberto</span> re 4.</td>
  </tr>
</table>

<p>
Furono ripigliate nel dì 12 di febbraio
del presente anno le sessioni del concilio
sesto generale in Costantinopoli <span class="fnote">[Labbe, Concilior., tom. 4.]</span>.
<i>Macario</i> patriarca d'Antiochia era il
principal sostegno del partito de' monoteliti.
<span class="pagenum" id="Page_62">[62]</span>
Costui avea prodotto una gran
filza di passi presi dai santi Padri per
provare una sola volontà in Cristo nostro
Signore. Ma avendo reclamato i legati
di papa <i>Agatone</i>, cioè <i>Teodoro</i> e <i>Giorgio</i>
preti, e <i>Giovanni</i> diacono, con dire
che que' passi o erano adulterati, o mal
intesi, perchè staccati da altre necessarie
parole, oppur detti della volontà competente
alla Trinità santissima, ma non
già al Figliuolo di Dio incarnato; veramente
alle pruove comparve che così
era. Fu dipoi prodotta la lettera di papa
Agatone, e trovati i passi de' santi Padri
in essa addotti per chiaramente comprovanti
le due volontà in Cristo; e però
<i>Giorgio</i> patriarca di Costantinopoli, che
dianzi era in lega con gli eretici, ravvedutosi
a questa luce, con tutti i suoi
suffraganei si dichiarò per la dottrina
della santa romana Chiesa. Macario antiocheno
stette fermo e pertinace nella
credenza de' monoteliti: e però fu deposto.
Quindi passarono i padri a condannare
anche i defunti vescovi che
aveano sostenuto il monotelismo, e questi
furono <i>Ciro</i> patriarca d'Alessandria,
<i>Sergio</i>, <i>Pirro</i>, <i>Pietro</i> e <i>Paolo</i> patriarchi
di Costantinopoli. Negli atti che abbiamo
di questo concilio, ed in altre antiche
memorie, si truova ancora condannato
papa <i>Onorio</i>, che mancò di vita, siccome
vedemmo, nell'anno 658. Intorno a questo
punto, cioè se sia vera una tal condanna,
o se sieno stati alterati i testi,
oppure perchè fosse mischiata in essa
sentenza la memoria di questo per altro
sì riguardevol papa, hanno disputato
non poco i cardinali Baronio e Bellarmino,
e varii letterati franzesi, fra' quali
ultimamente il Pagi e monsignor Bossuet
vescovo di Meaux. Non è del presente
mio istituto d'entrare in sì fatte
quistioni. A noi basti di sapere, che se il
nome di papa <i>Onorio</i> entrò in quella
sentenza, certo non fu perchè egli veramente
insegnasse o tenesse l'eresia dei
monoteliti, ma solamente perchè, usando
di troppa connivenza, non la riprovò,
<span class="pagenum" id="Page_63">[63]</span>
nè s'ingegnò di strozzarla sui principii,
avendo certamente questa sua maniera
d'operare dato un gran coraggio ai fautori
di quegli errori.
</p>

<p>
In questo medesimo anno abbiamo
da Teofane <span class="fnote">[Theoph., in Chronogr.]</span>, che scoperta da <i>Costantino</i>
imperadore qualche trama d'<i>Eraclio</i>
e <i>Tiberio</i> suoi fratelli per far delle novità
in pregiudizio della sua autorità, li
degradò. Fin qui nelle date degli atti
pubblici si veggono registrati dopo gli
anni d'esso Costantino quelli ancora
de' suddetti suoi fratelli. Da qui innanzi
non vi s'incontra più il loro nome. Godevano
bensì del titolo di <i>Augusti</i>, ma
non doveano impacciarsi nel governo.
Il solo <i>Costantino</i> era considerato come
<i>imperador maggiore</i>, ed essi probabilmente
non erano contenti di questa misura
d'onore. Abbiam veduto all'anno
670 che questo imperadore, per certa
cospirazione scoperta in favore di questi
due suoi fratelli, fece loro tagliar il
naso. A me si rende verisimile che solamente
in quest'anno succedesse la cospirazione
e lo sfregio fatto al loro volto
e insieme la lor deposizione. Dopo di
che l'imperador Costantino dichiarò
Augusto e suo collega nell'imperio <i>Giustiniano
II</i> suo figliuol primogenito. Abbiamo
poi da Anastasio bibliotecario <span class="fnote">[Anastas., in Agathone.]</span>
un atto lodevolissimo di questo cattolico
imperadore in favor della Chiesa romana.
Fin dai tempi dei re goti fu introdotto
l'abuso che il papa nuovo eletto,
prima d'essere consecrato, pagasse una
somma di danaro al re e imperadore.
Forse erano tremila soldi d'oro. Giustiniano
e gli altri imperadori greci trovarono
introdotta questa utile iniquità,
e la continuarono sotto varii colori, che
mai non mancano. Ma il pio imperadore
Costantino Barbato quegli fu che da
questa indebita avania esentò la santa
Sede romana, con tener saldo nondimeno,
per attestato del medesimo Anastasio,
che morendo un papa, fosse ben lecito
<span class="pagenum" id="Page_64">[64]</span>
al clero, nobili e popolo romano di
eleggere il successore, ma questi non
potesse essere consecrato senza l'approvazione
in iscritto dell'imperadore, secondochè
portava l'antica consuetudine.
Crede il padre Pagi che per qualche
tempo addietro gli esarchi godessero
l'autorità di confermar l'elezione del
nuovo papa senza ricorrere alla corte.
Di ciò io non ho veduto buone pruove
per i tempi addietro.
</p>

<hr />
</div>

<div class="chapter">
<h2 class="hidden" id="DCLXXXII">DCLXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXXII</span>. Indizione <span class="scp">X</span>.</td>
  </tr>
  <tr>
    <td><span class="smcap">Leone</span> II papa 1.</td>
  </tr>
  <tr>
    <td><span class="smcap">Costantino</span> Pogonato imp. 15.</td>
  </tr>
  <tr>
    <td><span class="smcap">Bertarido</span> re 12.</td>
  </tr>
  <tr>
    <td><span class="smcap">Cuniberto</span> re 5.</td>
  </tr>
</table>

<p>
Fu quest'anno l'ultimo della vita di
papa <i>Agatone</i>, sapendosi ch'egli fu chiamato
da Dio ne' primi giorni di gennaio.
Le sue virtù e i benefizii prestati alla
Chiesa di Dio meritarono ch'egli fosse
messo nel ruolo de' santi. Per più mesi
stette vacante la cattedra apostolica, e
finalmente <i>Leone II</i>, di nazion siciliano,
personaggio di non minori doti ornato,
fu consecrato papa, per quanto crede il
Pagi, nel dì 17 di agosto. Il cardinal Baronio,
il padre Papebrochio ed altri hanno
stimato più tardi. Ma io mi soglio qui attenere
all'esame, fatto il meglio che s'è
potuto, della cronologia pontificia dal
suddetto padre Pagi. Nota Anastasio bibliotecario <span class="fnote">[Anastas., in Leone II.]</span>
che egli fu consecrato da
tre vescovi, cioè da <i>Andrea ostiense</i>, <i>Giovanni
portuense</i> e <i>Piacentino di Veletri</i>,
perchè vacava allora la Chiesa d'Albano.
Queste parole di Anastasio diedero ansa
al Sigonio <span class="fnote">[Sigon. de Regno Italiae.]</span> di credere che in addietro
l'uso fosse che il solo vescovo d'Ostia
consecrasse il papa novello. Ma il padre
Mabillone ed altri han dimostrato che
anche i precedenti papi furono consecrati
da tre vescovi. E sapendo noi che tre
vescovi intervenivano alla consecrazione
de' metropolitani, quanto più dee ciò
<span class="pagenum" id="Page_65">[65]</span>
credersi del romano pontefice? Convien
ora udire l'elogio lasciatoci da Anastasio
di esso papa Leone. Era, dice egli, uomo
eloquentissimo e sufficientemente istruito
nelle divine Scritture; egualmente perito
della latina che della greca lingua;
ben addottrinato nel canto ecclesiastico e
nella salmodia; sottile interprete dei sensi
delle sacre lettere; che con grazia e
pulizia di dire e con gran fervore esponeva
al popolo la parola di Dio, esortava
tutti all'amore e alla pratica delle buone
opere; amatore de' poveri, al soccorso
de' quali con sollecita cura continuamente
attendeva. Abbiam già parlato di sopra
di <i>Teodoro</i> arcivescovo di Ravenna
(chiamato per errore <i>Teodosio</i> dall'Ughelli),
e come egli sotto papa Leone II
compose le differenze insorte colla Sede
apostolica per la vana pretensione dell'autocefalia,
ossia della indipendenza dal romano
pontefice. Ora il suddetto Anastasio
nella vita d'esso papa Leone anch'egli
osserva che a' tempi di lui, in vigore
d'un ordine e decreto del clementissimo
principe Costantino Augusto, fu restituita
sotto l'ordinazione del romano pontefice
la Chiesa di Ravenna, di modo che ogni
nuovo arcivescovo in quella Chiesa eletto
avesse da passare a Roma per essere
ivi consecrato secondo l'antica consuetudine.
Ma perchè vi doveva esser introdotta
un'altra consuetudine che dispiaceva
ai Ravennati, cioè che il loro novello
arcivescovo pagava una somma di danaro
in Roma per ottenere il pallio, dal
santo pontefice Leone con un decreto,
posto nell'archivio della Chiesa romana,
restò abolito quest'uso, od abuso.
Ordinò poscia il saggio papa che nella
Chiesa di Ravenna non si potesse celebrare
anniversario, nè messa da morto
per l'arcivescovo <i>Mauro</i>, siccome
persona che pertinace nello scisma era
passato all'altro mondo; e per tagliar
la radice agli scandali in avvenire, volle
che fosse restituito e lacerato l'iniquo
diploma dell'autocefalia, che esso
Mauro avea carpito all'imperador Costantino,
<span class="pagenum" id="Page_66">[66]</span>
detto Costante, nimico della
santa Sede.
</p>

<hr />
</div>

<div class="chapter">
<h2 class="hidden" id="DCLXXXIII">DCLXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXXIII</span>. Indizione <span class="scp">XI</span>.</td>
  </tr>
    <tr>
  <td>Sede vacante.</td>
  </tr>
  <tr>
    <td><span class="smcap">Costantino</span> Pogonato imp. 16.</td>
  </tr>
  <tr>
    <td><span class="smcap">Bertarido</span> re 13.</td>
  </tr>
  <tr>
    <td><span class="smcap">Cuniberto</span> re 6.</td>
  </tr>
</table>

<p>
Secondo le prove addotte dal p. Pagi,
sul principio di luglio del presente anno
giunse al fine dei suoi giorni <i>Leone II</i>
papa. Intorno al principio e fine di questo
pontefice hanno disputato non poco i
letterati. Quel che è certo, ebbe ben corta
durata il suo pontificato; ma tali e
tante dovettero essere le di lui virtù, che
meritò d'essere aggregato al catalogo dei
santi. Si celebra nella Chiesa di Dio la
sua festa nel dì 28 di giugno. Ma questo
giorno, se vogliam credere al suddetto
Pagi, non è quel della sua morte, credendolo
egli passato alla gloria de' beati nel
dì 5 di luglio. Stette poi vacante la cattedra
di s. Pietro undici mesi e ventidue
giorni, per quanto abbiam da varii testi
d'Anastasio <span class="fnote">[Anastas., in Leone II.]</span>: però all'anno susseguente
appartiene la consecrazion del suo
successore. Benchè sia attorniata da molte
tenebre l'origine dell'insigne monistero
di santa <i>Maria di Farfa</i> nella Sabina,
compreso una volta nel ducato di
Spoleti, e però sottoposto ai principi longobardi,
tuttavia dopo il padre Mabillone <span class="fnote">[Mabill., Annal. Benedict., lib. 17, cap. 20.]</span>
sarà lecito anche a me il parlarne
in questo sito. Credesi per un'oscura tradizione
che fin prima della venuta dei
Longobardi in Italia quel sacro luogo fosse
edificato e poscia distrutto, quando
giunsero in quelle parti i nuovi ospiti longobardi,
spiranti allora solamente crudeltà.
Verso questi tempi poi capitato colà
<i>Tommaso</i> prete di Morienna, uomo di
gran santità, si sentì incoraggito da Dio
a rimettere in piedi quell'abbandonato
monistero. Ma forse più tardi accadde la
sua restaurazione, dacchè sappiamo che
<span class="pagenum" id="Page_67">[67]</span>
<i>Faroaldo II</i> duca di Spoleti, il quale governò
da lì a qualche tempo quel ducato,
fu il principal protettore di questa
fabbrica, e vi contribuì con varii doni e
spese. L'antica cronica <span class="fnote">[Chronic. Farfense, part. II, tom. 2 Rer.
Italic.]</span> di quell'insigne
monistero fu da me pubblicata nella
Raccolta degli scrittori delle cose d'Italia.
A questi medesimi tempi si può similmente
riferire un abbozzo della fondazione
d'un altro non men celebre monistero
nel ducato di Benevento e nella
provincia del Sannio, appellato di s. <i>Vincenzo
di Volturno</i>. Tuttavia la fabbrica
ancora di questo pare che appartenga al
principio del secolo susseguente, come si
può ricavare dalla cronica d'esso monistero
da me parimente data alla luce <span class="fnote">[Chronic. Vulturnense, part. II, tom. 1. Rer.
Italic.]</span>.
Se non tutti, almeno la maggior parte
de' Longobardi, abiurato l'arianesimo e
l'idolatria, avevano abbracciata la religion
cattolica; e però cominciò il monachismo
a rimettersi nel primiero vigore
in Italia con lo ristabilimento degli antichi
monasteri, e colla fondazion di nuovi,
ne' quali si rimiravano luminosi fanali di
pietà e santità cristiana. Fioriva in questi
tempi la disciplina monastica nella
Francia, nell'Inghilterra e nell'Irlanda.
Servirono quegli esempli a rinnovarla in
Italia.
</p>

<hr />
</div>

<div class="chapter">
<h2 class="hidden" id="DCLXXXIV">DCLXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXXIV</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Benedetto</span> papa 1.</td>
  </tr>
  <tr>
    <td><span class="smcap">Costantino</span> Pogonato imp. 17.</td>
  </tr>
  <tr>
    <td><span class="smcap">Bertarido</span> re 14.</td>
  </tr>
  <tr>
    <td><span class="smcap">Cuniberto</span> re 7.</td>
  </tr>
</table>

<p>
Era stato eletto sommo pontefice <i>Benedetto
II</i> prete di nazione romano, persona
veterana nella milizia ecclesiastica,
e studioso delle divine Scritture, amatore
dei poveri, umile, mansueto, paziente e
liberale. Si crede ch'egli fosse consecrato
nel dì 26 di giugno dell'anno corrente.
Abbiamo da Anastasio bibliotecario <span class="fnote">[Anastas., in Benedicto II.]</span>
<span class="pagenum" id="Page_68">[68]</span>
che l'imperador <i>Costantino</i> mandò a Roma
i <i>malloni</i> (parola che tuttavia dura
nel dialetto modenese), cioè le ciocche
<i>de' capelli</i> de' suoi figliuoli <i>Giustiniano</i> ed
<i>Eraclio</i>, che furono accolti con gran solennità
dal clero e dall'esercito romano.
Fondatamente stima il cardinal Baronio
che ciò significasse l'offerire essi principi
in figliuoli adottivi al romano pontefice:
degnazione convenevole a quel piissimo
imperadore. Ed infatti più sotto vedremo
che Paolo Diacono abbastanza ci fa intendere
il rito di questa figliuolanza praticato
in questi tempi. Potrebbe ancora
significar quest'atto sommessione e ubbidienza
che que' principi protestavano
verso i successori di s. Pietro, a guisa
de' servi, a' quali si tagliavano i capelli.
Anche i Gentili costumavano di tagliarsi
la chioma e di offerirla ai loro falsi dii, dichiarandosi
in tal maniera loro servi. Lo
stesso Anastasio altrove <span class="fnote">[Anastas., in Praefat. ad Concil. VIII.]</span>, scrive, tanta
essere stata la divozione del re de' Bulgari
verso la santa Chiesa romana, che
un giorno tagliatisi i capelli, e datigli ai
messi del romano pontefice, si dichiarò
da lì innanzi servo dopo Dio del beato
Pietro e del suo vicario. Di questa adozion
d'onore è da vedere una dissertazione
del Du-Cange <span class="fnote">[Du-Cange, Dissertat. XXII ad Jouvill.]</span>. Diede il medesimo
imperador Costantino un altro nobil
contrassegno della sua pietà e della sua
venerazione alla Chiesa Romana. Riusciva
troppo gravoso a quel clero il dover
aspettare da Costantinopoli, come abbiamo
osservato di sopra, la licenza di consecrare
il nuovo papa eletto, restando
con ciò per più mesi vacante la cattedra
romana, tuttochè l'eletto papa esercitasse
in quel tempo ancora non lieve autorità
nel governo della Chiesa. Spedì il
buon imperadore una bella patente al
venerabil clero, al popolo e al felicissimo
esercito romano, per cui concedeva
che il nuovo pontefice eletto si potesse
immediatamente consecrare, il che recò
somma consolazione a quella gran città.
</p>

<p>
<span class="pagenum" id="Page_69">[69]</span>
</p>

<hr />
</div>

<div class="chapter">
<h2 class="hidden" id="DCLXXXV">DCLXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXXV</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Giovanni</span> V papa 1.</td>
  </tr>
  <tr>
    <td><span class="smcap">Giustiniano</span> II imperadore 1.</td>
  </tr>
  <tr>
    <td><span class="smcap">Bertarido</span> re 15.</td>
  </tr>
  <tr>
    <td><span class="smcap">Cuniberto</span> re 8.</td>
  </tr>
</table>

<p>
Lagrimevole riuscì quest'anno per
la morte del piissimo imperador <i>Costantino
Pogonato</i>, ossia <i>barbato</i>, succeduta
nel principio di settembre, e tanto più
fu essa deplorabile, perchè lasciò successore
dell'imperio, ma non delle sue
virtù, <i>Giustiniano II</i> suo primogenito,
già dichiarato Augusto negli anni addietro.
Era questo principe appena entrato
nel sedicesimo anno della sua età; e però,
inesperto nel governo de' popoli,
tardò poco a sconvolgere il buon ordine
lasciato dal padre, e a tirare addosso a
sè e a' suoi sudditi delle calamità sonore.
Diede parimente fine alla breve carriera
del suo pontificato papa <i>Benedetto II</i> nel
dì 7 di maggio del presente anno, e i
suoi meriti il fecero registrare nel ruolo
de' santi. Dopo due mesi e quindici giorni
di sede vacante fu a lui sostituito nella
cattedra di san Pietro <i>Giovanni V</i>, nato
in Soria, uomo di petto, scienziato e
moderatissimo in tutte le sue azioni <span class="fnote">[Anastas. Bibliothec., in Johann. V.]</span>.
Egli è quel medesimo <i>Giovanni</i> diacono
che fu mandato da papa <i>Agatone</i> per uno
de' suoi legati al concilio sesto ecumenico,
e portò seco a Roma gli atti del medesimo
concilio, ed inoltre gli ordini pressanti
dell'imperador Costantino Pogonato,
perchè fossero restituiti o conservati
alla Chiesa romana i varii patrimonii
che ad essa appartenevano nella Sicilia
e Calabria, se pur non vuol dire lo
storico ch'esso Augusto esentò quei
patrimonii da un'indebita contribuzion
di grano ad essi imposta dai ministri
cesarei. Secondo i conti di Camillo Pellegrino <span class="fnote">[Peregrinus, Histor. Princip. Longobard.,
tom. 2 Rer. Italic.]</span>,
in quest'anno <i>Gisolfo</i> duca
di Benevento mosse guerra alla Campania
<span class="pagenum" id="Page_70">[70]</span>
romana. Ma ne parleremo di sotto
all'anno 702.
</p>

<hr />
</div>

<div class="chapter">
<h2 class="hidden" id="DCLXXXVI">DCLXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXXVI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Conone</span> papa 1.</td>
  </tr>
  <tr>
    <td><span class="smcap">Giustiniano</span> II imperadore 2.</td>
  </tr>
  <tr>
    <td><span class="smcap">Bertarido</span> re 16.</td>
  </tr>
  <tr>
    <td><span class="smcap">Cuniberto</span> re 9.</td>
  </tr>
</table>

<p>
Condusse papa <i>Giovanni V</i> la sua
vita fino al dì 2 di agosto di quest'anno,
in cui passò a miglior vita. Essendo assai
vecchio, e per la maggior parte del
suo pontificato stato infermo, non potè
produrre tutti que' frutti che prometteva
la di lui rara abilità. Stette vacante la
sedia di san Pietro per due mesi e diciotto
giorni, perchè il nuovo imperador
Giustiniano dovette rivocar la concessione
fatta al clero romano dal padre Augusto
di poter tosto dopo l'elezione
consecrare il nuovo papa senza dover
aspettarne l'approvazione e licenza della
corte imperiale. Permise egli nondimeno
che dall'esarco di Ravenna si potesse
approvare l'elezion del novello pontefice,
per non perdere tanto tempo. In fatti
ne vedremo delle pruove andando innanzi,
e l'avvertì anche il cardinal Baronio.
Praticavasi in questi tempi che
non meno il clero che il popolo e i militi,
ossia l'ordine nobile e militare, concorressero
tanto in Roma che nelle altre
città alla elezione del loro sacro
pastore. Dovendosi eleggere il nuovo papa,
insorse qualche divisione fra gli elettori.
Inclinava il clero nella persona di
Pietro arciprete, l'esercito in quella di
Teodoro prete. Avevano i militi poste
le guardie alle porte della basilica lateranense,
perchè il clero non v'entrasse,
ed essi intanto nella basilica di santo Stefano
faceano la lor raunanza. E perciocchè
l'una delle parti non volea cedere
all'altra, dopo essere andati innanzi e
indietro varii pacieri, ma inutilmente,
fu proposto di eleggere un terzo, ed entrato
il clero nella patriarcale, diede i
suoi voti a <i>Conone</i> prete, nato nella
<span class="pagenum" id="Page_71">[71]</span>
Tracia, allevato nella Sicilia, vecchio di
venerando aspetto, la cui vita era stata
sempre religiosa e lontana dalle brighe
secolaresche, la cui lingua accompagnava
il cuore, persona di un'aurea semplicità
e di quieti costumi. Risaputasi
questa elezione, concorsero tosto i magistrati
del popolo e la nobiltà a venerarlo.
Questa unione del clero e del popolo
indusse da lì a pochi giorni tutto
ancora l'esercito a consentire in esso
Conone, e a sottoscrivere il decreto della
elezion sua: dopo di che tanto essi che
il clero e il popolo ne spedirono l'avviso
coi loro messi a <i>Teodoro</i> esarco di
Italia, residente in Ravenna, secondo il
costume. Siccome apparirà da uno strumento
dell'archivio archiepiscopale di
Lucca, che accennerò all'anno 688, in
questi tempi si truova in essa città di
Lucca un <i>Allonisino duca</i>, il quale verisimilmente
era solamente governatore di
quella città, e non già della Toscana,
come pretende il Fiorentini <span class="fnote">[Fiorentini, Vit. di Matilde, lib. 3.]</span>.
</p>

<p>
In quest'anno, per attestato di Teofane <span class="fnote">[Theoph., in Chronogr.]</span>
e di Anastasio <span class="fnote">[Anastas., in Johann. V.]</span>, seguì una
pace di dieci anni fra l'imperadore <i>Giustiniano</i>
e <i>Abimelec</i> califa ossia principe
de' Saraceni. Abbiamo da Elmacino <span class="fnote">[Elmacinus, Hist. Sarac.]</span>
che in questi tempi bollivano delle dissensioni
e guerre civili fra quella nazione.
Si aggiunse ancora la continua vessazione
che loro dava il forte popolo dei
cristiani <i>mardaiti</i>, che si credono i <i>Maroniti</i>,
abitanti nel monte Libano e nei
contorni. Erano questi divenuti formidabili
ai Saraceni per le molte botte lor
date e per le incursioni che continuamente
faceano nei loro paesi. Perciò
Abimelec trattò di pace coll'imperadore,
e la ottenne, con obbligarsi di pagargli
ogni anno mille soldi d'oro, un cavallo,
e uno schiavo; e che ugualmente
per l'avvenire si dividessero fra esso imperadore
e il principe de' Saraceni le gabelle
<span class="pagenum" id="Page_72">[72]</span>
di Cipri, dell'Armenia e dell'Iberia,
perchè tuttavia in quelle provincie avevano
i Saraceni un gran piede. Parve questo
un bel guadagno dalla parte imperiale;
ma una condizion troppo svantaggiosa,
che recò poi incredibili danni all'imperio
cristiano, entrò in quella pace; e fu che
l'imperadore mettesse un buon freno ai
Maroniti, affinchè più non inquietassero
l'imperio saracenico. Giustiniano, per
soddisfare a questo impegno, levò dal
Libano dodicimila de' più valenti Maroniti
colle lor famiglie, e li trasportò in
Armenia, con incredibil pregiudizio dei
suoi stati; perciocchè, laddove prima
questo feroce popolo teneva in continuo
terrore i Saraceni, e colle scorrerie avea
ridotte in gran povertà e come disabitate
moltissime città saraceniche da Mopsuestia
sino alla quarta Armenia, da lì
innanzi la potenza dei Saraceni non avendo
più ostacolo, nè opposizione in
quelle parti, si scaricò sopra l'altre provincie
del romano imperio. Aggiugne
Anastasio bibliotecario <span class="fnote">[Anast., in Joan. V.]</span> ed anche Paolo
Diacono <span class="fnote">[Paulus Diaconus, lib. 6, cap. 11.]</span>, che, in vigore di questa
pace, Giustiniano ricuperò anche quella
parte d'Africa che i Saraceni avevano
usurpato al romano imperio. Di ciò non
parla Teofane. Soggiugne egli bensì che
Giustiniano, operando da giovane imprudente,
e volendo senza il consiglio dei
vecchi governar egli da sè solo, passò
ad altre risoluzioni, che ridondarono
appresso in sommo danno dell'imperio.
Erasi ribellata la Persia ad Abimelec, e
ne aveva occupata la signoria un certo
Mucaro. Anche in Damasco era seguita
una rivolta. Giustiniano, al vedere così
imbrogliati i Saraceni, non volle più
stare alla pace fatta. Pertanto spedì <i>Leonzio</i>
suo generale con un'armata, il quale
uccise quanti Arabi trovò nell'Armenia,
ricuperò quella provincia, prese anche
l'Iberia, l'Albania, la Bulcacia e la
Media; e raunata una gran copia di tributi
da quelle provincie, mandò un immenso
<span class="pagenum" id="Page_73">[73]</span>
tesoro all'imperadore. Tutti doveano
dire: Oh bello! Ma col tempo
s'avvidero della imprudente condotta
del principe loro.
</p>

<hr />
</div>

<div class="chapter">
<h2 class="hidden" id="DCLXXXVII">DCLXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCLXXXVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Sergio</span> papa 1.</td>
  </tr>
  <tr>
    <td><span class="smcap">Giustiniano</span> II imperadore 3.</td>
  </tr>
  <tr>
    <td><span class="smcap">Bertarido</span> re 17.</td>
  </tr>
  <tr>
    <td><span class="smcap">Cuniberto</span> re 10.</td>
  </tr>
</table>

<p>
Non più che undici mesi governò
<i>Conone</i> papa la Chiesa di Dio, essendo
anch'egli oppresso dalla vecchiaia, e per
lo più infermo. Mancò di vita nel dì 21
di settembre. Un'imprudenza viene attribuita
a questo papa da Anastasio bibliotecario <span class="fnote">[Anastas., in Conone.]</span>,
per non essersi voluto
consigliare col clero romano. Cioè, per
quando crede il cardinal Baronio, essendo
morto <i>Teofane</i> patriarca d'Antiochia,
esso papa col parere di persone cattive
ordinò in suo luogo <i>Costantino</i> diacono
della Chiesa siracusana, e rettore allora
del patrimonio della Chiesa romana in
Sicilia, con inviargli a tal effetto il pallio.
Ma essendosi questi trovato uomo
rissoso ed atto solamente a far nascere
e a fomentar delle discordie fu cacciato
in prigione dai ministri dell'imperadore
che governavano la Sicilia. Il cardinal
Baronio ha seguitato qui un testo guasto
di Anastasio. Non ha quello storico
scritto <i>ex immissione malorum hominum
Antiochiae ecclesiasticorum</i>, ma sì bene
<i>et antipathia ecclesiasticorum</i>. Non apparteneva
allora ai papi l'ordinare i patriarchi
di Antiochia. Nè altro dice Anastasio,
se non che Conone costituì <i>rettore del
patrimonio della Chiesa romana</i> in Sicilia
quel Costantino che fece poi sì poca
riuscita con disonore di chi l'aveva
eletto di sua testa, senza prender consiglio
dal clero. In quest'anno ancora
essendo mancato di vita in Ravenna
<i>Teodoro</i> esarco e quivi seppellito, siccome
di sopra ci fece sapere Agnello,
antichissimo storico delle vite degli arcivescovi
<span class="pagenum" id="Page_74">[74]</span>
ravennati, l'imperador <i>Giustiniano</i>
mandò ad esercitar quella carica
<i>Giovanni</i> patrizio per soprannome <i>Platyn</i>.
Arrivò egli a Ravenna, vivente ancora
papa Conone. Trovavasi infermo questo
pontefice, e <i>Pasquale</i> arcidiacono, che
ansava dietro al papato <span class="fnote">[Anastas., in Conone.]</span>, spinto dalla
cieca sua ambizione, inviò incontanente
persona segreta a questo nuovo esarco,
per averlo favorevole nell'elezione, con
adoperar anche il possente incanto dell'oro,
maledetto per altro in sì fatte occasioni.
Non ci volle di più perchè lo
esarco mandasse ordine agli uffiziali da
lui deputati al governo di Roma, affinchè
dopo la morte del papa esso arcidiacono
venisse eletto. Pertanto essendosi raunato
il clero e popolo per eleggere un nuovo
pontefice, i voti di una parte concorsero
nella persona di <i>Pasquale</i>, ma quelli
d'un'altra voleano papa <i>Teodoro</i> arciprete.
Quindi nacque un gagliardo scisma.
Fu più diligente Teodoro, ed occupò
la parte interiore del palazzo patriarcale
lateranense: Pasquale si fece forte nella
parte esteriore, e cadaun partito cercava
la maniera di prevalere all'altro. Allora
i più saggi fra i Romani, cioè i principali
pubblici ministri ed uffiziali della milizia,
e la maggior parte del clero con
una copiosa moltitudine di cittadini mal
soffrendo questa scandalosa divisione e
gara, unitisi insieme se n'andarono al
sacro palazzo, e quivi lungamente consultarono
intorno alla maniera di provvedervi;
e la risoluzione fu di eleggere
un terzo.
</p>

<p>
Però tutti d'accordo elessero <i>Sergio</i>,
oriondo da Antiochia, e nato in Palermo,
allora prete e parroco di santa Susanna
alle due Case; e presolo di mezzo
al popolo, il menarono nell'oratorio di
san Cesario martire, che era in esso
sacro palazzo, e di là con grandi acclamazioni
per forza l'introdussero nel palazzo
del Laterano. Appena fu egli entrato,
che Teodoro arciprete si quietò,
e corse a fargli riverenza ed a baciarlo.
<span class="pagenum" id="Page_75">[75]</span>
Non così Pasquale arcidiacono. Resistè
quanto potè, e per forza in fine pieno di
confusione andò a riconoscerlo per suo
signore. Ma intanto egli aveva spedito
segretamente avviso di quanto succedeva
all'esarco Giovanni, scongiurandolo
di venire a Roma, perchè si lusingava
di poter carpire, coll'aiuto di lui, quella
dignità, di cui, per le macchine simoniache,
era più che indegno. Andò in fatti
l'esarco a Roma, e così celatamente,
che la milizia romana non ebbe tempo
d'andarlo ad incontrare al luogo solito,
ed appena uscita da Roma, il vide comparire.
Vedendo l'esarco di non potere
smuovere il consenso di tutti gli ordini
nella persona di <i>Sergio</i>, ne restò non
poco amareggiato, perchè perdeva <i>cento
libbre d'oro</i> che gli erano state promesse
dall'arcidiacono Pasquale. Tuttavia
il tristo ritrovò presto il ripiego di non
voler approvare l'elezione, se non gli
si pagava la detta somma. E benchè Sergio
gridasse che non si dovea questo pagamento,
pure bisognò prendere i candellieri
e le corone che pendevano al
sepolcro di san Pietro, e impegnarle, e
saziar colle cento libbre d'oro la sacrilega
avarizia di questo imperial ministro.
L'arcidiacono Pasquale fu poi da
lì a non molto tempo processato per
alcuni incantesimi e sortilegii, e deposto
e confinato in un monistero, dove dopo
cinque anni impenitente morì. In questo
anno l'imperador <i>Giustiniano</i> portatosi
nell'Armenia, quivi accolse i Maroniti,
levati dal monte Libano, senza accorgersi
d'aver privato del più forte baluardo
le frontiere del suo imperio contra dei
Saraceni. Poscia l'una dietro all'altre
moltiplicando le imprudenze, ruppe la
pace stabilita da suo padre co' Bulgari.
Si figurava il baldanzoso giovane principe
di poter con facilità sottomettere
quel popolo, e del pari i confinanti Schiavoni;
e a questo fine fece dei gagliardi
preparamenti per l'anno venturo. Se
alle sue idee corrispondessero gli effetti,
in breve ce ne chiariremo. Provossi nell'anno
<span class="pagenum" id="Page_76">[76]</span>
presente una sì fiera carestia
nella Soria, che moltissimi di quella gente
vennero a rifugiarsi nelle contrade
del romano impero per non morire di
fame. In quest'anno parimente <i>Pippino</i>
chiamato il <i>Grosso</i>, oppur d'<i>Eristallo</i>,
dopo una gran rotta data a <i>Teoderico II</i>
re de' Franchi, s'impadronì della monarchia
francese sotto titolo di <i>maggiordomo</i>,
cioè lasciando ai re il nome e
l'apparenza regale, e ritenendo per sè
tutto il comando. Cominciò dunque a
tener continuamente delle guardie ai re
della schiatta merovingica, affinchè non
si prendessero autorità di sorta alcuna;
e durò questa usurpazione, finchè un
altro <i>Pippino</i>, nipote di questo Pippino,
passò dall'essere maggiordomo al trono
regale della Francia, siccome vedremo.
</p>

<hr />
</div>

<div class="chapter">
<h2 class="hidden" id="DCLXXXVIII">DCLXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXXVIII</span>. Indiz. <span class="scp">I</span>.</td>
  </tr>
  <tr>
    <td><span class="smcap">Sergio</span> papa 2.</td>
  </tr>
  <tr>
    <td><span class="smcap">Giustiniano II</span> imperadore 4.</td>
  </tr>
  <tr>
    <td><span class="smcap">Cuniberto</span> re 11.</td>
  </tr>
</table>

<p>
Benchè Paolo Diacono <span class="fnote">[Paulus Diaconus, lib. 6, cap. 37.]</span> scriva che
<i>Bertarido</i> re de' Longobardi regnasse
<i>dieciotto anni</i>, parte solo e parte col
figliuolo <i>Cuniberto</i>; pure egli stesso avea
prima detto che questo principe regnò
solo per <i>sette anni</i>, e che <i>nell'ottavo</i>
prese per collega nel regno esso Cuniberto,
e con esso lui regnò <i>dieci anni</i>.
Per conseguente, <i>diecisette</i> pare che sieno
stati gli anni del suo regno, e dovrebbe
egli essere giunto a morte in questo
anno 688. Pertanto io la metto qui
per non discordare da esso storico; e
tanto più, perchè se tal morte succedette
prima, si viene ad imbrogliar la cronologia
dei re susseguenti. E pure gran
cagione c'è di dubitarne. Imperciocchè
in Lucca si conserva un diploma del re
<i>Cuniberto</i> suo figliuolo in favore del monistero
di san Frediano, accennato dal
Fiorentini <span class="fnote">[Fiorentini, Memor. di Matilde, lib. 3, p. 4.]</span>, e distesamente portato
dal padre Mabillone <span class="fnote">[Mabill., Annal. Benedict., tom. 1, pag. 70.]</span> colle seguenti
<span class="pagenum" id="Page_77">[77]</span>
note: <i>Datum Ticini in palatio nona die
mensis novembris, anno felicissimi regni
nostri nono per Indictione quintadecima</i>.
Nel novembre dell'anno 686 correva
l'<i>Indictione XV</i> cominciata nel settembre.
Non è mai da credere che se Bertarido
fosse stato vivo in quel tempo, il
figlio <i>Cuniberto</i> avesse fatto un diploma
senza mettervi in fronte il nome del
padre, che tale era il costume, e così
conveniva, per essere Bertarido il vero
regnante. Per ciò par quasi certo che
esso re Bertarido prima del novembre
dell'anno 686 fosse mancato di vita.
Aggiungasi che nell'antichissima cronichetta
dei re Longobardi, da me data alla
luce <span class="fnote">[Antiq. Italic., tom. 4, pag. 943.]</span>, e composta circa l'anno 885,
si legge che <i>Bertari regnò anni XVI</i>, e non
già <i>diecisette</i>, o <i>dieciotto</i>, come hanno i
testi di Paolo Diacono; e conseguentemente
viene a cader la morte di lui nel
suddetto anno 686. Comunque sia, certamente
credo io fuor di strada il Pagi
che la mette nell'anno 691. Lasciando
io intanto al lettore di scegliere quello
che gli par meglio, dico che <i>Bertarido</i>
morì, e gli fu data sepoltura nella basilica
del Salvatore, fondata fuori di Pavia
dal re <i>Ariberto</i> suo padre. Lasciò
questo re una memoria onorevole di sè
stesso a' posteri, per aver fatto sedere
con seco sul trono il timore di Dio, la
mansuetudine e l'umiltà. In fatti sotto
di lui goderono i popoli un'invidiabil
calma e tranquillità. Era di bella statura
e di corpo pieno. Rimase solo al governo
del regno <i>Cuniberto</i> suo figliuolo, già
dichiarato re fin dall'anno 678, che in
bontà e benignità d'animo riuscì non inferiore
al padre, se non che sembra che
fosse troppo amatore del vino. Egli prese
per moglie <i>Ermelinda</i> figliuola d'uno
dei re anglo-sassoni dominanti nell'Inghilterra.
La feroce nazione de' Bulgari,
uscita della Tartaria, Unni anch'essi,
perchè così erano chiamati tutti i Tartari,
avea, siccome accennai di sopra,
occupata quella parte di paese ch'era
<span class="pagenum" id="Page_78">[78]</span>
abitata dagli Schiavoni fra la Pannonia
e la Tracia di qua dal Danubio; e tale
si provò la sua possanza, che <i>Costantino</i>
Pogonato Augusto fu astretto a comperar
da essi la pace con promettere un
annuo donativo da pagarsi loro da lì
innanzi. Ora l'imperador <i>Giustiniano</i>,
pieno di spiriti giovanili, ma non iscortato
dalla prudenza, virtù rara ne' giovani,
volle stuzzicar questo vespaio <span class="fnote">[Theoph., in Chronogr.]</span>.
Pertanto con un poderoso esercito marciò
contro alla Bulgaria nel presente
anno. Sigeberto <span class="fnote">[Sigebertus, in Chron.]</span>, seguitato dal padre
Pagi <span class="fnote">[Pagius, Crit. Baron.]</span>, riferisce questa impresa all'anno
seguente. Se gli fecero incontro quei
Barbari, e furono ripulsati. Continuò
l'imperadore il suo viaggio fino a Salonichi,
con raccorre e ridurre in suo
potere un immenso numero di Schiavoni,
prima della venuta de' Bulgari dominanti
in quel paese. Parte colla forza
furono presi, parte se gli diedero spontaneamente,
non amando il giogo dei
Bulgari. Inviò Giustiniano tutta questa
gente ad abitare nell'Asia di là dall'Ellesponto
nella Troade. Ma i Bulgari, che
non osavano combattere in campagna
aperta, aspettarono ai passi stretti delle
montagne che l'imperador tornasse indietro,
e quivi assalito l'esercito cesareo
colla morte e colle ferite d'assaissimi
l'angustiarono talmente, che lo stesso
Augusto stentò non poco ad uscir salvo
da quel pericolo. Tornò in quest'anno
la Persia sotto il dominio di <i>Abimelec</i>,
principe dei Saraceni.
</p>

<hr />
</div>

<div class="chapter">
<h2 class="hidden" id="DCLXXXIX">DCLXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCLXXXIX</span>. Indizione <span class="scp">II</span>.</td>
  </tr>
  <tr>
    <td><span class="smcap">Sergio</span> papa 3.</td>
  </tr>
  <tr>
    <td><span class="smcap">Giustiniano II</span> imperadore 5.</td>
  </tr>
  <tr>
    <td><span class="smcap">Cuniberto</span> re 12.</td>
  </tr>
</table>

<p>
Venne in questi tempi a Roma <i>Ceadvalla</i>
re degli Anglo-Sassoni nell'Inghilterra,
risoluto di abbandonare il culto
degl'idoli e d'abbracciare la santa religione
<span class="pagenum" id="Page_79">[79]</span>
di Cristo. Per attestato di Paolo
Diacono <span class="fnote">[Paulus Diaconus, lib. 6, cap. 15.]</span>, egli passò per la Lombardia,
e fu con somma magnificenza accolto
dal re <i>Cuniberto</i>. Già dicemmo che
<i>Ermelinda</i> figliuola d'uno dei re anglosassoni
era maritata in Cuniberto. Non
è probabile ch'essa avesse per padre
questo re sassone, perchè Cuniberto
principe cattolico e pio non avrebbe
preso in moglie la figliuola d'un re idolatra;
se pure quel matrimonio non
seguì dopo la venuta di Ceadvalla. Viene
incolpato Paolo dal Pagi, perchè chiamasse
<i>Teodaldo</i> questo re <i>Ceadvalla</i>. Ma
s'ingannò il Pagi per non aver ben consultato
i migliori testi di Paolo, dove
quel re è appellato <i>Cedoaldus</i>. Beda <span class="fnote">[Beda, Histor., lib 5, cap. 7.]</span>
il chiama <i>Ceduald</i>, e nel suo epitafio è
detto <i>Ceadual</i>, e più sotto <i>Cedoald</i>, che
è lo stesso nome datogli da Paolo, latinamente
espresso. Ora questo buon re,
arrivato che fu a Roma, ricevette il sacro
battesimo dalle mani di papa <i>Sergio</i>
nel sabbato santo, e gli fu posto il nome
di <i>Pietro</i>. Ma infermatosi poco dappoi,
prima della domenica in albis, nel dì 20
d'aprile, fu chiamato a godere del premio
della sua gloriosa conversione. Paolo
ne rapporta l'epitafio.
</p>

<hr />
</div>

<div class="chapter">
<h2 class="hidden" id="DCXC">DCXC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXC</span>. Indizione <span class="scp">III</span>.</td>
  </tr>
  <tr>
    <td><span class="smcap">Sergio</span> papa 4.</td>
  </tr>
  <tr>
    <td><span class="smcap">Giustiniano II</span> imperadore 6.</td>
  </tr>
  <tr>
    <td><span class="smcap">Cuniberto</span> re 13.</td>
  </tr>
</table>

<p>
Si può rapportare a quest'anno la
ribellione di <i>Alachi</i> duca di Trento e di
Brescia, narrata da Paolo Diacono <span class="fnote">[Paulus Diaconus, lib. 5, cap. 38 et seq.]</span>.
Costui, mostro d'ingratitudine, perchè
dimentico de' segnalati benefizii a lui
fatti dal re <i>Cuniberto</i>, e nulla curante del
giuramento di fedeltà a lui prestato, era
gran tempo che macchinava di occupare
il trono regale. Congiurato perciò con
<i>Aldone</i> e <i>Grausone</i>, due de' più potenti
cittadini di Brescia, e con altri Longobardi
<span class="pagenum" id="Page_80">[80]</span>
aspettò che Cuniberto fosse fuori
di Pavia, e all'improvviso s'impadronì
del palazzo regale e di quella città, con
assumere il titolo di re. Portata questa
nuova a Cuniberto, altro ripiego non
ebbe per allora che di rifugiarsi nell'isola
del lago di Como, che in questi
tempi era una delle migliori fortezze, e
quivi attese a fortificarsi. Grande fu
l'afflizione di chiunque amava Cuniberto,
ma specialmente di tutte le persone
ecclesiastiche assai informate dell'odio
che Alachi portava al clero. Governava
in questi tempi la Chiesa di Pavia <i>Damiano</i>
vescovo, insigne per la santità dei
suoi costumi, e sufficientemente ornato
dell'arti liberali: pregio allora assai
raro in Italia. Questi dacchè intese occupata
dal tiranno la reggia, affinchè
per sua trascuraggine non venisse danno
alla sua Chiesa, spedì a fargli riverenza
Tommaso suo diacono, uomo saggio e
buon religioso, mandandogli nello stesso
tempo <i>la benedizione della sua santa Chiesa</i>,
cioè l'eulogia, ossia il pan benedetto.
Dura questo nome di <i>benedizione</i> nel
suddetto significato nella Garfagnana,
provincia del duca di Modena, di là dall'Apennino,
e dura anche in Modena,
ma corrotto e mutato in quello di <i>bendesón</i>.
Saputo che ebbe Alachi essere
nell'anticamera il diacono, siccome uomo
pieno di mal talento verso i preti e
cherici, gli mandò a fare una sporca
interrogazione, a cui saviamente rispose
il diacono. Finalmente fattolo entrare,
dopo avergli parlato con asprezza di parole
e motti ingiuriosi, il licenziò. Si
sparse per tutto il clero la nuova di
questo indegno trattamento, e in tutti
sorse il terrore e la paura del tiranno,
e crebbe il desiderio che tornasse sul
trono il buon re Cuniberto. In fatti non
permise Iddio che lungo tempo durasse
questo crudele usurpatore sul trono.
Adunque un giorno contando Alachi
sopra una tavola dei soldi d'oro, gli
cadde in terra un terzo di soldo. Fu
presto il figliuolo di Aldone sopraddetto,
<span class="pagenum" id="Page_81">[81]</span>
fanciullo di tenera età, e probabilmente
paggio di corte, a raccoglierlo, e glielo
restituì. Scappò allora detto ad Alachi
verso il fanciullo: <i>Oh tuo padre ne ha
ben parecchi di questi, e volendo Iddio,
non andrà molto che me li darà</i>. Tornato
la sera il fanciullo a casa, interrogato
dal padre che parole avesse detto in
quel giorno il re, gli riferì il motto suddetto,
che bastò ad un buono intenditore
per cercar riparo alle intenzioni malvage
dell'ingrato tiranno. Comunicato
l'affare a Grausone suo fratello, ne concertarono
la maniera con gli amici, e
fu questa. Andati a trovar Alachi, gli
rappresentarono che la città era assai
quieta, e il popolo tutto fedele, nè v'essere
da temere di quell'ubbriacone di
Cuniberto, abbandonato da ognuno; e
però poter egli oramai uscir fuori alla
caccia per divertirsi un poco insieme
co' suoi giovani: che intanto essi con
gli altri suoi fedeli farebbono buona
guardia alla città, con promettergli anche
di dargli in breve la testa di Cuniberto.
Tesa non fu la rete indarno.
</p>

<p>
Alachi uscito di Pavia, se n'andò alla
vastissima selva del fiume, o del castello,
appellata Urba, oggidì Orba, e quivi cominciò
a darsi bel tempo. Intanto Aldone
e Grausone travestiti andarono al lago
di Como, e, presa una barca, si presentarono
nell'isola davanti al re Cuniberto,
e prostrati a' suoi piedi accusarono il
loro fallo, ne espressero il pentimento,
e dopo avergli raccontato quanto aveva
il tiranno macchinato per la loro rovina
gli rivelarono il disegno formato per rimetterlo
sul trono. Pertanto obbligatisi
con forti giuramenti, destinarono il
giorno in cui Cuniberto avesse da comparire
a Pavia, dove gli sarebbono aperte
le porte. Così fu fatto. Cuniberto vi
fu senza difficoltà accolto, e portossi a
dirittura al suo palazzo. Si sparse, per
dir così, in un batter d'occhio per tutta
la città la nuova: e i cittadini a folla, e
massimamente il vescovo e i sacerdoti
e cherici, giovani e vecchi, a gara tutti
<span class="pagenum" id="Page_82">[82]</span>
volarono colà, tutti pieni di lagrime e
d'inestimabil allegrezza, senza saziarsi
d'abbracciarlo e di ringraziar Dio pel
suo ritorno. Li consolò, e baciò i principali
il buon re Cuniberto. Non tardò ad
arrivare ad Alachi l'avviso che Aldone
e Grausone aveano mantenuta la parola,
con aver portato non la testa sola, ma
anche tutto il corpo di Cuniberto a Pavia,
e ch'esso era nel palazzo. Allora
Alachi saltò nelle furie contra Aldone e
Grausone, e senza perder tempo, venne
a Piacenza, e di là se ne tornò nell'<i>Austria</i>
e non già nell'<i>Istria</i>, come hanno
alcuni testi di Paolo, guasti dai poco
pratici degli usi di questi tempi. Perciocchè
la parte del regno longobardico posta
fra settentrione e levante era chiamata
allora <i>Austria</i>, a differenza della
parti occidentale della Lombardia, che
si chiamava <i>Neustria</i>: nella qual guisa
appunto anche i Franchi appellarono
Neustria ed Austria, ossia Austrasia due
parti del vasto loro regno, cioè l'occidentale
e l'orientale. Però nelle leggi
de' Longobardi <span class="fnote">[Leges Longobard. part. 1. tom. 1. Rer. Italic.]</span> noi troviamo la <i>Neustria</i>
e l'<i>Austria</i>, siccome anch'io ho
dianzi fatto vedere nelle annotazioni alle
medesime leggi.
</p>

<p>
Arrivato Alachi nell'Austria longobardica,
parte colle lusinghe e parte
colla forza trasse nel suo partito le città
per dove passava. I Vicentini a tutta prima
se gli opposero, ma coll'armi fece
lor mutare pensiero, e gli unì seco in
lega. Giunse a Trivigi, e così all'altre
città di quelle contrade, e tutte le ebbe
a' suoi voleri. Quindi si diede a raunare
un esercito per andar contra Cuniberto;
e perchè seppe che quei di Cividale di
Friuli s'erano mossi per essere in aiuto
d'esso Cuniberto, portatosi al ponte
della Livenza, distante quarantotto miglia
da Cividale, di mano in mano che
arrivava quella gente, la forzava a giurare
d'essere in aiuto suo, senza permettere
che alcuno tornasse indietro, e
potesse avvisar gli altri che venivano
<span class="pagenum" id="Page_83">[83]</span>
di questa frode. In una parola Alachi
con tutta l'armata dell'Austria longobarda
s'incamminò alla volta di Pavia:
ma passato il fiume Adda, trovò Cuniberto
che gli veniva incontro coll'esercito
suo; e però nelle campagne di Coronata
amendue le armate, l'una in faccia
all'altra, si accamparono. Quel sito
era verso Como, e non già presso Pavia,
come han creduto alcuni scrittori pavesi,
ed oggidì ancora si chiama <i>Cornà</i>.
Cuniberto, che voleva risparmiare il sangue
dei suoi, mandò a sfidare Alachi ad un
duello fra lor due soli. Ma Alachi non vi
consentì. E perchè saltò su uno dei suoi
di nazione toscano, che disse di maravigliarsi
come un signore sì bellicoso e
forte ricusasse di battersi con Cuniberto,
Alachi rispose: essere ben Cuniberto
un ubbriacone e scimunito; ma che
nondimeno si ricordava, quando amendue
erano giovanetti, che nel palazzo di
Pavia si trovavano dei castrati di straordinaria
grandezza, i quali Cuniberto prendendoli
per la lana della schiena con
una mano, gli alzava in alto: cosa che
non poteva far esso Alachi. Ciò udito,
il toscano gli disse, che s'egli non voleva
battersi con Cuniberto, neppur egli
intendeva di combattere per lui; e detto
fatto se ne scappò, e andò a trovar Cuniberto,
a cui narrò quanto era avvenuto.
Andata la sfida della general battaglia,
si prepararono le due armate per affrontarsi.
Ma, prima di venire all'assalto,
Zenone diacono della Chiesa di Pavia,
custode della basilica di san Giovanni
Battista, fabbricata dalla regina <i>Gundiberga</i>,
siccome persona che amava teneramente
il re Cuniberto, e temeva
che restasse morto in quella campal
giornata, gli disse, che essendo riposta
la vita di tutti nella salute d'esso re,
ed avendosi giusto timore che s'egli per
disgrazia perisse, il crudel tiranno dopo
mille strazii leverebbe a tutti la vita:
perciò il consigliava di cedere a lui le
armi e la sopravvesta sua; perchè morendo
un par suo, nulla si perderebbe,
<span class="pagenum" id="Page_84">[84]</span>
e campando, ne verrebbe a lui più gloria
per aver vinto col mezzo d'un suo
servo. Abborriva Cuniberto di accettar
questo consiglio, ma cotanto fu scongiurato
dalle lagrime e preghiere de' suoi
più fidi, che si arrendè, e consegnò tutte
le sue armi al diacono, il quale, dimentico
del suo grado, e affascinato da una
imprudente carità, comparve alla testa
dell'esercito, e perchè era della stessa
statura del re, fu creduto Cuniberto da
tutti. Si attaccò dunque la battaglia con
gran valore dall'una e dall'altra parte.
Alachi, ben conoscendo la certezza della
vittoria se gli riusciva di abbattere Cuniberto,
scopertolo, con tanto sforzo dei
suoi l'assalì, che lo stese morto a terra;
ma nel fargli levar l'elmo, per tagliargli
il capo ed alzarlo sopra una picca, trovò
d'aver ucciso non Cuniberto, ma un
cherico; e indiavolato sclamò: <i>Ah che
nulla abbiam fatto finora; ma se Dio mi
dà vittoria, fo voto d'empiere un pozzo
di nasi ed orecchie di cherici</i>. Questa cautela
di far prendere l'armi regali ad
una privata persona, allorchè si andava
ai combattimenti, fu poi praticata da
alcuni re di Sicilia. La voce sparsa della
morte di Cuniberto fece che l'armata
sua cominciò a ritirarsi, ed era già in
procinto di prendere la fuga, quando
Cuniberto, alzatasi la visiera, si fece conoscere
al suo popolo, e gli rimise in
petto il coraggio. S'era arrestato anche
l'esercito contrario, perchè convinto di
nulla aver guadagnato. Tornaronsi dunque
ad ordinar le schiere dall'una parte
e dall'altra, e già erano in punto per
menar le mani, quando Cuniberto mandò
di nuovo a dire ad Alachi, che non
permettesse la morte di tanta gente, e
volesse piuttosto combattere con lui a
corpo a corpo. Esortavano i suoi il tiranno
ad accettar la sfida; ma egli rispose
che mirava negli stendardi di Cuniberto
l'immagine di san Michele
arcangelo, davanti alla quale gli avea prestato
giuramento di fedeltà. Allora arditamente
gli rispose uno de' suoi:
<span class="pagenum" id="Page_85">[85]</span>
<i>Signore, voi per paura mirate quello stendardo:
ma tempo non è più di far queste
riflessioni</i>. Si ripigliò dunque la battaglia,
e grande fu il macello da ambedue
le parti. Ma finalmente il crudel tiranno
Alachi trafitto da più colpi, stramazzò
morto a terra; e l'esercito suo per questo
si diede alla fuga, con poco utile
nondimeno, perchè quei che avanzarono
alle spade, trovarono la morte nel fiume
Adda. A questa giornata dice Paolo
Diacono, per onor della sua patria, che
non si trovarono le truppe di Cividal di
Friuli, perchè avendo per forza prestato
il giuramento ad Alachi, non vollero
essere nè in aiuto di lui nè di Cuniberto;
ed allorchè si attaccò la mischia, se
ne andarono a casa. Ora dopo la felice
vittoria il re Cuniberto se ne tornò tutto
lieto e con trionfo a Pavia, dove fece
fabbricare un suntuoso sepolcro al corpo
del diacono Zenone, davanti alla porta
della basilica di san Giovanni Battista.
</p>

<hr />
</div>

<div class="chapter">
<h2 class="hidden" id="DCXCI">DCXCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Sergio</span> papa 5.</td>
  </tr>
  <tr>
    <td><span class="smcap">Giustiniano II</span> imperadore 7.</td>
  </tr>
  <tr>
    <td><span class="smcap">Cuniberto</span> re 14.</td>
  </tr>
</table>

<p>
Cominciò in quest'anno l'imperador
<i>Giustiniano</i> col suo leggier cervello
a cercar pretesti per guastar la pace già
stabilita con onore e vantaggio del romano
imperio coi Saraceni. <i>Abimelec</i>
loro califa, ossia principe, per attestato
di Teofane <span class="fnote">[Teoph., in Chronogr.]</span>, avea già atterrati tutti
i suoi ribelli; ed abbiamo da Elmacino <span class="fnote">[Elmacinus, Histor. Saracen.]</span>
che nell'ottobre dell'anno precedente
egli si era anche impadronito della
Mecca, città dell'Arabia Felice, dove,
se crediamo al padre Pagi <span class="fnote">[Pagius, Crit. Baron. ad hunc annum.]</span>, si vede
il sepolcro di Maometto. Ma il Pagi qui
si lasciò trasportar dalle opinioni del
volgo, essendo certo, per relazion dei
migliori, che quel famoso impostore
nacque bensì nella Mecca: motivo, per
<span class="pagenum" id="Page_86">[86]</span>
cui quella città è in tanta venerazione
presso i Monsulmani; ma fu poi seppellito
in Medina, altra città dell'Arabia,
e non già in cassa di ferro, sostenuta in
aria dalla calamita, come han le favole
di certi viaggiatori. Ora Abimelec inclinava
a conservar la pace: ma il giovane
imperadore volea pur romperla. Avendogli
Abimelec inviato il tributo pattuito
in danari di nuova zecca, e diversi nel
conio dai precedenti, Giustiniano ricusò
di riceverli. Il furbo califa, mostrando
paura, si raccomandava, perchè la pace
durasse e fosse accettato quell'oro; e
l'imperadore sempre più alzava la testa,
credendo quelle preghiere figliuole di
debolezza. Prese anche un'altra risoluzione,
non meno stolta delle altre. Perchè
i popoli dell'isola di Cipri erano
troppo esposti alle incursioni de' Saraceni,
gli venne in pensiero di trasportarli
tutti altrove. Una gran copia di essi perì
per naufragio, o per malattie; altri coi
loro vescovi furono posti nella provincia
dell'Ellesponto, ed alcuni fuggendo se
ne tornarono alle lor case, restando con
ciò quella felicissima isola alla discrezion
de' nemici del nome cristiano. Si tiene
che in quest'anno terminasse i giorni
del suo vivere <i>Teodoro</i> arcivescovo di
Ravenna, che ebbe successore <i>Damiano</i>,
il quale fu consacrato in Roma. Agnello,
scrittore ravennate <span class="fnote">[Agnell. Vita Episcopor. Ravennat., tom. 2
Rer. Ital.]</span>, novecento anni
sono, cel descrive per uomo di grande
umiltà, mansuetudine, e sì dabbene, che
essendo morto un fanciullo infermo, a
lui portato dalla madre, perchè il cresimasse,
pregò sì istantemente Dio, che il
resuscitò per tanto tempo, che potè dargli
la cresima. E in questi giorni tornò
a Ravenna quel <i>Giovanniccio</i>, di cui
parlammo di sopra all'anno 679, che
era salito ai primi posti nella segretaria
imperiale, e fece ancora risplendere la
sua sapienza per tutta l'Italia. Cessò
parimente di vivere in quest'anno <i>Teoderico
III</i> re de' Franchi di nome,
<span class="pagenum" id="Page_87">[87]</span>
perchè la regale autorità era occupata da
<i>Pippino</i> il Grosso, suo maggiordomo.
Probabilmente in questo anno fu dai
Greci tenuto in Costantinopoli il concilio
trullano, perchè celebrato nella sala
della cupola dell'imperial palazzo, dove
furono fatti molti canoni e decreti riguardanti
la disciplina ecclesiastica, in
supplemento, diceano essi, dei concilii
generali quinto e sesto, ne' quali niun
canone fu pubblicato intorno alla disciplina.
Non apparisce che il romano pontefice
mandasse legati apposta ben istruiti
per intervenire a quel concilio; e quantunque
Anastasio <span class="fnote">[Anastas., in Vit. Sergii I.]</span> scriva che i legati
della Sede apostolica v'intervennero, e
ingannati sottoscrissero; tuttavia fondatamente
si crede che sotto nome di legati
intenda Anastasio gli ordinarii apocrisarii,
responsali, o nunzii vogliam
dire, che ogni pontefice solea tenere alla
corte imperiale per gli affari della sua
Chiesa, che non aveano l'autorità di
rappresentar ne' concilii la persona del
capo visibile della Chiesa di Dio, cioè
del romano pontefice. Comunque sia,
cosa indubitata è, che inviati a Roma
per ordine dell'imperadore que' canoni,
con essere stato lasciato nella carta il
sito voto dopo la sottoscrizion dell'imperadore,
acciocchè il papa li sottoscrivesse
in primo luogo e avanti alle sottoscrizioni
già fatte dai patriarchi d'Oriente,
papa <i>Sergio</i>, pontefice zelantissimo,
ricusò di accettarli, e si protestò piuttosto
pronto a dar la vita, che ad approvarli.
E ciò perchè alcuni di que' canoni
eran contrari alla pura disciplina della
Chiesa romana, e principalmente quelli
di permettere di ritener le mogli e l'uso
loro a chi era ordinato prete, e il proibire
il digiuno del sabbato, con altre
simili determinazioni, che i Greci dipoi
sostennero, ma non ebbero luogo nelle
Chiese d'Occidente. Sopra di che è da
vedere quanto lasciò scritto il cardinal
Baronio <span class="fnote">[Baron., Annal. Eccl. ad ann. 691.]</span>. Certo può dirsi strana cosa,
<span class="pagenum" id="Page_88">[88]</span>
che non si sappia ben l'anno di quel
concilio, e che gli atti d'esso neppure
anticamente si trovassero negli archivii
delle Chiese patriarcali, di maniera che
a' tempi di Anastasio bibliotecario <span class="fnote">[Anastas., in Praefat. ad Synod. VIII.]</span> si
dubitava infino, se veramente tutti i patriarchi
d'Oriente vi fossero intervenuti;
e par certo difficile di quello di Alessandria,
ch'era allora sotto il giogo dei
Saraceni.
</p>

<hr />
</div>

<div class="chapter">
<h2 class="hidden" id="DCXCII">DCXCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCII</span>. Indizione <span class="scp">V</span>.</td>
  </tr>
  <tr>
    <td><span class="smcap">Sergio</span> papa 6.</td>
  </tr>
  <tr>
    <td><span class="smcap">Giustiniano</span> II imperador 8.</td>
  </tr>
  <tr>
    <td><span class="smcap">Cuniberto</span> re 15.</td>
  </tr>
</table>

<p>
Giustiniano Augusto più che invasato
dalla voglia e speranza di tor dalle
mani dei Saraceni tante provincie occupate
al romano imperio, in quest'anno
finalmente la ruppe con loro <span class="fnote">[Theoph., in Chronogr.]</span>. Di quegli
Schiavoni ch'egli aveva trasportati
in Asia, abili all'armi, ne raunò ben
trentamila, e con queste ed altre squadre
marciò a Sebastopoli con dar principio
alla guerra. Mandarono i Saraceni
a pregarlo di pace, protestando che Dio
vendicherebbe la rottura indebitamente
da lui fatta de' trattati; ma trovarono
che avea turati gli orecchi. Si venne
dunque all'armi. I Saraceni condotti dal
loro generale, appellato Maometto, appesero
ad una lunga asta la scrittura
della pace, e la fecero servir di pennone.
Il combattimento fu aspro, e a tutta prima
toccò la peggio ai Saraceni (Niceforo <span class="fnote">[Niceph., in Chron.]</span>
scrive il contrario); ma avendo
lo scaltro lor generale inviato sotto mano
al capitan degli Schiavoni un turcasso
pieno di soldi d'oro, con promesse
ancora di maggiori vantaggi, lo indusse
a disertare con ventimila de' suoi; con
che restarono tagliate le ali all'esercito
cesareo. Portato intanto a Costantinopoli
l'avviso che il romano pontefice <span class="fnote">[Anast., in Sergio I.]</span>
<span class="pagenum" id="Page_89">[89]</span>
avea negato di prestare il suo assenso
ai decreti del concilio trullano, e neppur
s'era degnato di leggerli, non mancarono
i Greci d'attizzar l'imperadore contra
del buon papa <i>Sergio</i>, e durarono
ben poca fatica, perchè egli era già incamminato
sulle pedate dell'avolo cattivo,
e non già dall'ottimo padre suo.
In dispregio dunque del papa mandò
egli a Roma uno de' suoi uffiziali per
nome Sergio, che preso <i>Giovanni</i> vescovo
di Porto e <i>Bonifazio</i> consigliere della
Sede apostolica, quasichè coi lor consigli
avessero distolto il papa dall'ubbidire
ai cenni imperiali, amendue li condusse
a Costantinopoli. Non finì qui la
faccenda. Inviò dipoi Zacheria, uno delle
sue guardie, che portava ciera di capitano
Spavento, con ordine di menar lo
stesso papa Sergio alla corte. Ma ossia
ch'egli, perchè non si poteva eseguire
sì nero disegno senza un forte braccio
d'armati, confidasse ad altri l'ordine
dell'iniquo autore, o che in altra maniera
traspirasse il suo mal talento, Dio
volle che si movesse il cuor dei soldati
stessi in favore del vicario suo, e che a
truppe accorressero fin da Ravenna e
dalla Pentapoli, per impedir ogn'insulto
che si volesse fargli. Zacheria, al vedere
questa inaspettata scena, tutto sgomentato
gridava, che si serrassero le porte
della città; ma non era ascoltato. Però
temendo della pelle, tremante si rifugiò
nella camera dello stesso papa, e con
lagrime si mise a pregare il santo Padre
che avesse pietà di lui, nè permettesse
che gli fosse fatto oltraggio. Entrato intanto
l'esercito ravennate per la porta
di san Pietro, corse al palazzo lateranense,
ansante di vedere il papa, perchè
era corsa voce che la notte era stato
preso e messo in nave per menarlo in
Levante. Erano chiuse tutte le porte del
palazzo; minacciavano i soldati con alte
grida di gettarle per terra, se non si
aprivano; e a queste voci lo sgherro
Zacheria corse a nascondersi sotto il
letto del papa, tenendosi per perduto,
<span class="pagenum" id="Page_90">[90]</span>
se non che il papa gli fece animo, assicurandolo
che non gli sarebbe recata
molestia alcuna. Aperte le porte, uscì
fuori il pontefice, e lasciossi vedere alla
milizia e al popolo, che esultarono in
rimirarlo libero e sano. E cessò bene la
loro ansietà e foga per le buone parole
del papa; ma per l'amore e riverenza
loro verso la santa Sede e verso l'innocente
pontefice non vollero desistere dal
far le guardie al palazzo, finchè non videro
uscir di Roma quell'empio Zacheria
che se n'andò scornato e sonoramente
applaudito da mille villanie della
plebe. Potrebbe essere che succedesse
più tardi questa scena in Roma, cioè o
nell'anno seguente, o nell'altro appresso,
perchè Anastasio aggiugne che nello
stesso tempo per gastigo di Dio l'iniquo
imperadore fu privato del regno; del
che parleremo fra poco.
</p>

<hr />
</div>

<div class="chapter">
<h2 class="hidden" id="DCXCIII">DCXCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Sergio</span> papa 7.</td>
  </tr>
  <tr>
    <td><span class="smcap">Giustiniano II</span> imperadore 9.</td>
  </tr>
  <tr>
    <td><span class="smcap">Cuniberto</span> re 16.</td>
  </tr>
</table>

<p>
Nella guerra succeduta fra il re <i>Cuniberto</i>
e il tiranno <i>Alachi</i>, quantunque
il ducato del Friuli vi avesse tanta parte,
pure Paolo Diacono non fa menzione
alcuna che vi fosse intricato <i>Rodoaldo</i>
duca di quella contrada. Abbiamo bensì
da lui <span class="fnote">[Paulus Diaconus, lib. 6, cap. 3.]</span> che dopo quella guerra, trovandosi
esso Rodoaldo lontano da Cividal
del Friuli sua residenza, <i>Ansfrido del
castello Reunia</i> occupò quella città col
suo ducato senza licenza del re Cuniberto.
Certificato di questa sua disavventura
Rodoaldo, se ne fuggì in Istria, e di
là per mare passato a Ravenna, andò a
Pavia al re Cuniberto, per implorare il
suo aiuto. Ansfrido, ossia che si lasciasse
consigliar dalla superbia ed ambizione
a tentar cose più grandi, o che
non volesse arrendersi agli ordini del
re, passò ad un'aperta ribellione contra
di lui. Ma per buona ventura fu preso
<span class="pagenum" id="Page_91">[91]</span>
in Verona, e condotto a Pavia. Cuniberto
gli fece cavar gli occhi, e cacciollo in
esilio. Dopo di che diede il governo del
ducato del Friuli ad un fratello di Rodoaldo,
per nome <i>Adone</i>, ossia <i>Aldone</i>,
ma col solo titolo di <i>conservatore del
luogo</i>, cioè di <i>luogotenente</i>, senza sapersi
perchè Rodoaldo ne restasse escluso.
In quest'anno i Saraceni ridussero in
lor potere l'Armenia, e però divenuti
più orgogliosi e crudeli, seguitarono a
far delle scorrerie per le provincie del
romano imperio con incredibil danno
dei popoli. Circa questi tempi, per attestato
del sopra mentovato Paolo Diacono <span class="fnote">[Paulus Diacon., lib. 6, cap. 7 et 8.]</span>,
fiorì in Pavia <i>Felice</i>, uomo valente
nell'arte grammatica, zio paterno di
Flaviano, che fu poi maestro del medesimo
Paolo. Era egli tanto in grazia del
re Cuniberto, che ne riportò, oltre ad
altri riguardevoli doni, anche l'onorevol
regalo di un bastone ornato d'oro
e di argento. Tenne conto lo storico
Paolo di questo fatto, che parrà una minuzia
ai nostri tempi; ma in quei tempi
della ignoranza anche un solo buon
grammatico si teneva per una rarità; e
questi tali poi insegnavano non solamente
la lingua latina, che sempre più si andava
corrompendo presso il popolo e
prendeva la forma della volgare italiana;
ma eziandio spiegavano i migliori autori
latini, e davano lezioni di quelle che
appelliamo lettere umane. Arrivò parimente
a questi tempi <i>Giovanni</i> vescovo
di Bergamo con odore di gran santità.
Egli era intervenuto al concilio romano
dell'anno 679, e le storie di Bergamo
raccontano molte cose di lui, ma senza
essere assistite da antichi documenti.
Sappiamo bensì dal suddetto Paolo Diacono
ch'essendo stato invitato dal re
Cuniberto ad un suo convito, gli scappò
detta qualche parola, di cui se ne offese
il re. Ora dovendo egli tornare a casa,
Cuniberto gli fece apprestar un cavallo
indomito e feroce, solito a scuotere di
sella chiunque ardiva di cavalcarlo. Ma
<span class="pagenum" id="Page_92">[92]</span>
questa bestia, allorchè il vescovo vi fu
montato sopra, divenne sì piacevole e
mansueta, che, a guisa d'una chinea, placidamente
il condusse al suo alloggio.
Ciò risaputo dal re, fu cagione che da lì
innanzi onorasse maggiormente il santo
vescovo, con donargli ancora lo stesso
cavallo ammansato dal toccamento della
sua sacra persona.
</p>

<hr />
</div>

<div class="chapter">
<h2 class="hidden" id="DCXCIV">DCXCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCIV</span>. Indizione <span class="scp">VII</span>.</td>
  </tr>
  <tr>
    <td><span class="smcap">Sergio</span> papa 8.</td>
  </tr>
  <tr>
    <td><span class="smcap">Giustiniano II</span> imperad. 10.</td>
  </tr>
  <tr>
    <td><span class="smcap">Cuniberto</span> re 17.</td>
  </tr>
</table>

<p>
Secondo Teofane <span class="fnote">[Theoph., in Chronogr.]</span> e Niceforo <span class="fnote">[Nicef., in Chron.]</span>,
in quest'anno fece quanto potè l'imprudente
e malvagio imperador <i>Giustiniano</i>
per tirarsi addosso l'odio del popolo
di Costantinopoli. S'era egli dato
a fabbricar nel palazzo, e lo faceva cingere
di muraglia a guisa di fortezza. Il
soprintendente alla fabbrica era <i>Stefano</i>
persiano, presidente del fisco e capo degli
eunuchi, uomo sanguinario e sommamente
crudele, che adoperava a più
non posso le ingiurie e il bastone contra
de' poveri operai, e fece lapidarne alcuni
ancora de' capi. Questa selvaggia bestia,
in tempo che l'imperador era fuori della
città, osò di staffilare, come si fa ai
ragazzi, la stessa <i>Anastasia</i> Augusta,
madre d'esso imperadore. Oltre a ciò,
Giustiniano dichiarò suo generale Logoteta,
cioè soprintendente all'erario, un
certo Teodoto, dianzi monaco, persona
parimente impastata di crudeltà, che attese
a cavar danari per tutte le vie e
sotto varii pretesti dal popolo, martirizzandone
molti con attaccarli alla corda,
e con paglia accesa di sotto che col fumo
li tormentava. Molto tempo prima
aveva egli creato un prefetto della città,
diligente in far carcerare le persone, con
lasciarle poi per più anni marcir nelle
prigioni. E perchè <i>Callinico</i> patriarca non
consentì alla distruzion d'una chiesa, la
<span class="pagenum" id="Page_93">[93]</span>
prese eziandio contra di lui. Nell'anno
presente il generale de' Saraceni Maometto,
servendosi degli Schiavoni disertati,
ch'erano ben pratici del paese, condusse
via una gran quantità di prigioni
dalle provincie cristiane, e nella Soria
fece un immenso macello di porci, bestie,
che i Maomettani hanno in abbominazione,
essendo, al pari dei Giudei, loro
ancora vietato il mangiarne la carne.
Intorno a questi tempi narra Paolo Diacono <span class="fnote">[Paulus Diaconus, lib. 5, cap. 6.]</span>
un fatto accaduto al re Cuniberto.
Stava egli trattando nel suo palazzo
di Pavia col suo cavallerizzo (<i>Marpais</i>
nella lingua germanica longobarda) di
tor la vita a <i>Grausone</i> ed <i>Aldone</i>, potenti
fratelli bresciani, de' quali ho parlato di
sopra, perchè dopo la ribellione d'Alachi
non si doveva fidar di loro, oppure
perchè avea voglia di farne una sorda
vendetta. Quando eccoti venirsi a posar
sulla finestra, presso cui la discorrevano,
un moscone. Cuniberto preso un coltello,
volendolo uccidere, gli tagliò solamente
un piede. In questo mentre andavano
a corte i due fratelli suddetti, che
nulla sapevano di questa trama, e trovandosi
vicini alla basilica di s. Romano
martire presso al palazzo, s'incontrarono
in uno zoppo, a cui mancava un piede,
il quale gli avvisò, che se andavano a
trovare il re, era sbrigata per la loro
vita. Essi perciò immediatamente scapparono
pieni di spavento nella suddetta
basilica, e si rifugiarono dietro all'altare.
Cuniberto, che secondo il solito gli aspettava,
non veggendoli comparire ne dimandò
conto; e saputo ch'erano corsi
in sacrato, cominciò a fare un gran rumore
contra del suo cavallerizzo, quasichè
egli avesse rivelato il segreto. Ma
questo gli rispose che dacchè si cominciò
a parlar di quell'affare, non s'era
mai mosso di sotto agli occhi suoi, e però
non poter sussistere che ne avesse
<span class="pagenum" id="Page_94">[94]</span>
detta parola con alcuno. Allora Cuniberto
mandò per sapere da Aldone e Grausone
il motivo per cui s'erano ritirati
nel luogo sacro. Risposero, perchè loro
era stato detto che il re macchinava
contro la loro vita. Tornò a mandar per
sapere chi avesse lor dato un sì fatto
avviso; altrimenti che non isperassero
mai la grazia sua. Confessarono d'averlo
inteso da uno zoppo che aveva una
gamba di legno. Allora il re Cuniberto
intese che la mosca, a cui avea tagliato
il piede, era uno spirito maligno, ito a
spiare i suoi segreti per poi rivelarli.
Perciò immantinente inviò a chiamare
Aldone e Grausone sotto la sua real parola;
palesò loro i sospetti o motivi avuti
di far loro del male; e da lì innanzi
li tenne per suoi fedeli sudditi. Ho raccontato
questo fatto, come sta presso
Paolo Diacono, affinchè si conosca la
semplicità e credulità, effetti dell'ignoranza
di quei tempi. Allora ci volea poco
per dare ad intendere, cioè per far
credere alla buona gente soprannaturali
gli avvenimenti naturali, e, quel che è
peggio, cose vere le favole stesse anche
men degne di fede. In quest'anno, se vogliam
seguitare Camillo Pellegrino, a
<i>Gisolfo I</i> duca di Benevento defunto
succedette <i>Romoaldo II</i> nel ducato. Il Sigonio,
il Bianchi e il Sassi rapportano
all'anno 697 la morte di Gisolfo e la
creazion di Romoaldo. Io, seguendo Anastasio
bibliotecario, ne parlerò più abbasso.
Circa questi medesimi tempi, essendo
mancato di vita <i>Adone</i> o <i>Aldone</i> luogotenente
del ducato del Friuli <span class="fnote">[Paulus Diaconus, lib. 6, cap. 24.]</span>, fu
creato duca di quella contrada <i>Ferdolfo</i>,
nativo dalle parti della Liguria, uomo
altero e di lingua troppo lubrica. Ma forse
ciò avvenne nell'anno seguente, restando
in troppe tenebre involta la cronologia
di quei duchi.
</p>

<p>
<span class="pagenum" id="Page_95">[95]</span>
</p>

<hr />
</div>

<div class="chapter">
<h2 class="hidden" id="DCXCV">DCXCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCV</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Sergio</span> papa 9.</td>
  </tr>
  <tr>
    <td><span class="smcap">Leonzio</span> imperadore 1.</td>
  </tr>
  <tr>
    <td><span class="smcap">Cuniberto</span> re 18.</td>
  </tr>
</table>

<p>
La mala condotta di <i>Giustiniano</i>
imperadore giunse finalmente in questo
anno a produrre de' gravi sconcerti, e
quasi la total sua rovina. Se crediamo a
Teofane <span class="fnote">[Theoph., in Chronogr.]</span>, aveva egli ordinato a <i>Stefano</i>
patrizio e suo generale, di fare una
notte un gran macello della plebe di
Costantinopoli, e che cominciasse dal
patriarca <i>Callinico</i>. Niceforo <span class="fnote">[Niceph., in Chron.]</span> nulla
dice di questo, e potrebbe essere una
voce sparsa dipoi, per procurare di giustificar
quanto avvenne. Per tre anni
era stato detenuto nelle carceri <i>Leonzio</i>,
generale una volta dell'armata d'Oriente,
e persona di gran credito. All'improvviso
l'imperadore il liberò, e scioccamente
nello stesso tempo gli restituì
il comando delle armi, con farlo partire
nel medesimo giorno verso l'esercito.
Si fermò Leonzio la notte a Giulianisio
porto di Sofia, dove prese congedo dai
suoi amici, che erano accorsi a congratularsi
e ad augurargli il buon viaggio.
Fra questi erano Paolo di Callistrata e
Floro di Cappadocia, amendue monaci,
dilettanti più di strologia che di teologia,
i quali più volte visitandolo alla prigione,
gli aveano predetto che diventerebbe in
breve imperadore. A questi rivolto Leonzio
dimandò loro, dove fossero terminate
le lor predizioni, quando il miravano
andar lungi da Costantinopoli a cercar
non un trono, ma bensì la morte. Gli
risposero che quello era appunto il tempo,
e che fattosi coraggio, tenesse lor
dietro. Come entrasse in Costantinopoli,
se pur ne era fuori, nol dice lo storico.
Solamente scrive che Leonzio, presi seco
i suoi domestici, coll'armi andò quella
notte al pretorio, e bussato alla porta,
come se l'imperador venisse per sentenziar
<span class="pagenum" id="Page_96">[96]</span>
alcuno de' carcerati, il prefetto corse
in fretta ed aprire: ma appena uscito,
restò preso e ben legato dagli uomini
di Leonzio. Entrati poi dentro, spalancarono
tutte le carceri, dove erano moltissime
persone nobili ed avvezze al mestier
della guerra, che ivi da sei ed anche
otto anni stavano rinchiusi. Con
questo numeroso drappello, provveduto
in breve d'armi, corse Leonzio alla piazza,
gridando al popolo che venisse a santa
Sofia, e così fece proclamare per le
contrade della città. Corsero a migliaia
i cittadini colà, ed intanto Leonzio coi
nobili scarcerati fu a trovare il patriarca
<i>Callinico</i>, a cui si fece credere il pericolo
che gli sovrastava; pregollo di venire
al tempio, e che gridasse ad alta voce:
<i>Questo è il giorno fatto dal Signore</i>. Tutto
fu eseguito. Fu preso <i>Giustiniano</i>, e
condotto la mattina nel circo, quivi gli
fu reciso il naso, ma non già la lingua,
come ha per errore il testo di Teofane;
e la pubblica determinazione fu di mandarlo
in esilio, confinandolo in Chersona
città della Crimea. Teodoro e Stefano,
que' due crudeli ministri, de' quali s'è
parlato nell'anno precedente, restarono
vittima del furor della plebe, e bruciati
vivi. Terminò la tragedia con venire acclamato
imperadore lo stesso <i>Leonzio</i>
promotor del tumulto. Per sentimento
del Pagi <span class="fnote">[Pagius, Critic. Baron.]</span>, morì in quest'anno <i>Clodoveo
III</i> re de' Franchi, e gli succedette
<i>Childeberto III</i> suo fratello, governando
intanto la monarchia franzese <i>Pippino</i>
d'Eristallo suo maggiordomo.
</p>

<hr />
</div>

<div class="chapter">
<h2 class="hidden" id="DCXCVI">DCXCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCVI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Sergio</span> papa 10.</td>
  </tr>
  <tr>
    <td><span class="smcap">Leonzio</span> imperadore 2.</td>
  </tr>
  <tr>
    <td><span class="smcap">Cuniberto</span> re 19.</td>
  </tr>
</table>

<p>
Verisimilmente in quest'anno succedette
in Ravenna una funesta avventura,
narrata da Agnello storico <span class="fnote">[Agnell., Vit. Episc. Ravenn., tom. 2 Rer. Ital.]</span> di
quella città, che fioriva circa l'anno 830.
<span class="pagenum" id="Page_97">[97]</span>
Era un costume pazzo di quel popolo
ogni domenica e festa di precetto di
uscir dopo il pranzo fuori della città
dalle varie porte per andare a combattere
fra loro. V'andavano giovani, vecchi
e fanciulli, ed anche de' nobili, e vi
concorrevano ancor delle donne. La
battaglia consisteva in tirarsi de' sassi
colle frombole. Accadde che un dì si
sfidarono quei della porta Tiguriense e
quei della Posterla, ossia picciola porta
di Sommo Vico. Restarono superiori i
primi, e messi in fuga gli avversarii, gli
inseguirono con tal furia di sassate, che
ne uccisero molti. Arrivati i fuggitivi
alla Posterla, la chiusero; ma giuntivi
ancora i vincitori, la gittarono per terra,
e trionfanti poi si ridussero alle lor case.
Nella seguente domenica uscirono
parimente da quelle porte i giovani a giocare
alla ruzzola; ma tardarono poco a
lasciare il giuoco e a venire a battaglia.
Adoperarono sassi, bastoni e spade, ed
assaissimi dei posterlesi rimasero freddi
sul campo; e più ve ne sarebbono restati,
se non vi fosse stato l'uso fra loro di
dar quartiere a chiunque lo chiedeva.
Agnello scrive che quest'uso di lasciar
la vita e non dar più percosse a chi supplichevole
si raccomandava, durava ancora
a' suoi tempi: segno che non s'erano
per anche dismesse somiglianti pericolose
e spropositate zuffe, delle quali
si trovavano pure esempli in altre città,
e durarono poi per più secoli. Per queste
perdite saltò in cuore ai posterlesi
di farne una spaventosa vendetta. Finsero
pace ed amicizia, e una domenica,
trovandosi il popolo alla chiesa orsiana,
allorchè, finite le sacre funzioni, erano
tutti per andare a pranzo, cadauno dei
posterlesi con belle parole invitò seco a
desinare alcuno de' tiguriensi per maggiormente
assodar l'amistà fra loro. Vi
andarono alla buona i tiguriensi, chi in
questa e chi in quella casa, e tutti furono
in diverse maniere privati di vita, e i
lor cadaveri gittati nelle cloache, o seppelliti
sotterra, di modochè si videro
<span class="pagenum" id="Page_98">[98]</span>
mancar tante persone, senza che se ne
sapesse il come. Quindi la città si riempiè
tutta di gemiti, di grida, e specialmente
di terrore, perchè la disavventura
di quelli teneva in paura ognuno. Allora
il santo arcivescovo <i>Damiano</i> intimò per
tre giorni il digiuno e una processione
di penitenza, divisa in varii cori. Andava
egli coi cherici e monaci, tutti vestiti
di sacco, colle teste coperte di cenere e
coi piedi nudi. Seguitavano i laici sì vecchi
che giovani e fanciulli, vestiti di cilicio
e coi capelli scarmigliati: poscia le donne
maritate, le vergini e le vedove, tutte
senza verun ornamento e in abito positivo.
Finalmente i poveri formavano la
ultima schiera; e tutti questi cori andavano
separati l'uno dall'altro, quanto
è un mezzo tiro di pietra, recitando salmi
di penitenza e implorando la misericordia
di Dio. Servirà questo racconto
ai lettori per intendere l'antichità di certi
usi lodevoli, che tuttavia durano nella
Chiesa cattolica. Dopo i tre giorni furono
scoperti i cadaveri de' tiguriensi uccisi,
gastigati a dovere i traditori, ed anche
le lor mogli e figliuoli, e le case
tutte di quel rione atterrate, e posto il
nome di rione degli assassini a quel sito,
nome conservato fino ai tempi dello storico
Agnello. Delle lor masserizie niuno
ne volle toccare: di tutte si fece un falò.
Sotto <i>Leonzio</i> Augusto si godè in questo
anno una tranquilla pace in Oriente.
Non minore fu quella in Italia sotto il
buon re <i>Cuniberto</i>.
</p>

<hr />
</div>

<div class="chapter">
<h2 class="hidden" id="DCXCVII">DCXCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCVII</span>. Indizione <span class="scp">X</span>.</td>
  </tr>
  <tr>
    <td><span class="smcap">Sergio</span> papa 11.</td>
  </tr>
  <tr>
    <td><span class="smcap">Leonzio</span> imperadore 3.</td>
  </tr>
  <tr>
    <td><span class="smcap">Cuniberto</span> re 20.</td>
  </tr>
</table>

<p>
Se si vuol prestar fede ad uno storico
arabo, chiamato Noveiri e citato
dal padre Pagi, fin l'anno 691 ad <i>Abdulmelic</i>
ossia <i>Abimelec</i>, califa de' Saraceni,
riuscì per mezzo di <i>Asano</i> suo generale
di occupare dopo un fiero assedio Cartagine
capitale dell'Africa, le cui mura
<span class="pagenum" id="Page_99">[99]</span>
furono smantellate e il popolo messo
crudelmente a filo di spada. Sorse dipoi
un'eroina africana, donna nobilissima,
che, unito un poderoso corpo d'Africani,
ruppe l'esercito saracenico, e costrinse
il generale maomettano a ritirarsi nell'Egitto.
Costui ivi si fermò per cinque
anni, finchè, ricevuto un gagliardissimo
rinforzo di gente, tornò in Africa, e superata
quell'eroina, di nuovo s'impadronì
di Cartagine e della provincia. Ma
a noi sia lecito il dubitar della fede di
quello storico arabo intorno a questo
fatto. Egli visse, per testimonianza del
signor d'Erbelot <span class="fnote">[Erbelot, Bibliothec. Oriental.]</span>, circa l'anno 732
dell'egira, cioè dopo il 1300 dell'epoca
nostra, e però molto lontano da questi
tempi. Nè Teofane <span class="fnote">[Theoph., in Chronogr.]</span>, nè Niceforo <span class="fnote">[Niceph., in Chron.]</span>,
scrittori più antichi di lui, conobbero
invasione alcuna dell'Africa fatta dai
Saraceni nell'anno 691, e solamente ne
parlano all'anno presente. Pare ancora,
per quanto s'è detto, che nell'anno 691
Abimelec non avesse per anche rotta la
pace coll'imperio romano. Abbiamo
dunque dai due suddetti storici greci,
che in quest'anno gli Arabi, cioè i Saraceni,
colla forza dell'armi sottomisero
al loro imperio Cartagine e l'Africa. Ciò
inteso a Costantinopoli, non mancò lo
imperador <i>Leonzio</i> di spedire colà <i>Giovanni</i>
patrizio, uomo di grande affare,
con un poderoso stuolo di navi e d'armati.
Andò egli, e valorosamente rotta
la catena che serrava il porto di Cartagine,
v'entrò dentro, liberò la città e rimise
nella primiera libertà tutte l'altre
città dell'Africa, avendo o cacciati o
trucidati quanti Saraceni trovò in quelle
parti. Di così felice successo spedì egli
l'avviso all'imperadore, ed aspettando i
suoi ordini svernò in quelle parti. Nelle
isole, onde è composta l'inclita città di
Venezia, era già cresciuta di molto la
popolazione per le genti di terra ferma
concorse colà. Occorrevano spesso delle
<span class="pagenum" id="Page_100">[100]</span>
controversie coi Longobardi confinanti;
però adunatisi <i>Cristoforo</i>, patriarca di
Grado, i vescovi suoi suffraganei, il clero,
i tribuni, i nobili e la plebe nella città
d'Eraclea <span class="fnote">[Dandul., in Chronico, tom. 12 Rer. Italic.]</span>, quivi concordemente crearono
il primo duca oggidì appellato Doge;
e questi fu <i>Paoluccio</i>, al quale conferirono
l'autorità necessaria per convocare
il consiglio, costituire tribuni della
milizia e giudici per le cause, e far altri
atti di governo del loro popolo.
</p>

<hr />
</div>

<div class="chapter">
<h2 class="hidden" id="DCXCVIII">DCXCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCVIII</span>. Indizione <span class="scp">XI</span>.</td>
  </tr>
  <tr>
    <td><span class="smcap">Sergio</span> papa 12.</td>
  </tr>
  <tr>
    <td><span class="smcap">Tiberio</span> Absimero imp. 1.</td>
  </tr>
  <tr>
    <td><span class="smcap">Cuniberto</span> re 21.</td>
  </tr>
</table>

<p>
Tornarono in quest'anno i Saraceni
con isforzo maggiore ad assalir l'Africa <span class="fnote">[Theophan., in Chronogr. Nicephor., in
Chronico.]</span>,
seco conducendo un formidabile
stuolo di navi, e venne lor fatto di cacciare
dal porto di Cartagine <i>Giovanni</i>
patrizio e la sua flotta, e di assediarlo
in angusto luogo. Tanta fu l'industria
di Giovanni, che si potè mettere al largo,
e ricoverarsi nell'isola di Candia,
da dove spedì a chiedere all'imperadore
un più vigoroso rinforzo di combattenti
e di navi. Ma succedette un gran cangiamento
negli affari; ed intanto i Saraceni
ebbero l'agio convenevole per torre
a man salva al romano imperio tutto il
rimanente dell'Africa: perdita lagrimevole
anche pel Cristianesimo, che a poco
a poco s'andò perdendo in quelle provincie,
col radicarvisi la sola falsa dottrina
di Maometto, la quale tuttavia vi
regna. E qui, per gli poco pratici del
mondo passato, voglio ben ricordare che
se mai, perchè odono sovente nominare
sotto nome di Maomettani i soli Turchi,
si facessero a credere che gli Arabi, ossia
Saraceni, tante volte finora mentovati,
fossero gli stessi Turchi, s'ingannerebbono
di molto. Sono i Turchi una
nazione di Tartaria, di cui abbiamo anche
<span class="pagenum" id="Page_101">[101]</span>
parlato di sopra, ben diversa da
quella degli Arabi Saraceni. Adottarono
anch'essi col tempo la setta di Maometto,
stesero per vastissimo tratto di paese
le loro conquiste, e finalmente distrussero
la monarchia de' Saraceni nel secolo
decimosesto, coll'impadronirsi dell'Egitto.
Ma nel mentre che l'armata di
Giovanni patrizio dimorava in Candia,
per paura e vergogna di comparire a
Costantinopoli davanti all'imperador
Leonzio, presero quelle milizie una risoluzione
da lui non meritata; cioè crearono
un altro imperadore, e questi fu
<i>Absimero</i> Drungario (ufficio militare)
presso i Curiacati, al quale posero il nome
di <i>Tiberio</i>. Faceva allora la peste un
gran flagello in Costantinopoli. Davanti
a quella città si presentò l'armata navale
del nuovo imperadore, e stette gran
tempo senza potervi entrare, perchè i
cittadini teneano forte per Leonzio. Ma
per tradimento di alcuni uffiziali delle
soldatesche straniere fu loro aperto il
varco. V'entrarono, misero a sacco le
case de' cittadini, e preso l'imperador
Leonzio, per ordine d'Absimero, dopo
avergli tagliato il naso, il relegarono in
un monistero della Dalmazia, ossia di
un luogo appellato Delmato. Quindi Absimero
dichiarò supremo generale dell'armi
sue <i>Eraclio</i> suo fratello, e il mandò
nella Cappadocia per osservare i moti
de' nemici Saraceni, ed opporsi ai loro
avanzamenti. Abbiamo detto all'anno 638
che a papa <i>Onorio</i> riuscì di smorzare lo
scisma della Chiesa d'Aquileia per cagione
dei tre capitoli condannati nel
concilio V generale, ma sostenuti da
quel patriarca e da molti suoi suffraganei.
Ritornarono poi quelle Chiese a ricadere
nel sentimento di prima e nella
divisione; ma certo è, per attestato di
Beda <span class="fnote">[Beda, de sex Ætat., lib. 6.]</span> e d'Anastasio <span class="fnote">[Anastas., in Sergio I.]</span> e di Paolo
Diacono <span class="fnote">[Paulus Diaconus, lib. 1, cap. 64.]</span>, che verso questi tempi si
tenne un concilio in Aquileia, nel quale
<span class="pagenum" id="Page_102">[102]</span>
fu abbracciato il sinodo quinto suddetto,
avendo operato tanto il saggio papa
<i>Sergio</i> con paterne ammonizioni e con
istruzioni piene di dottrina, che indusse
quel patriarca e i vescovi suoi seguaci
a ritornare nell'unità della Chiesa. Con
che si pose interamente fine a quello
scisma, durando nondimeno in avvenire
i due patriarchi, l'uno d'Aquileia e lo
altro di Grado. Era in questi tempi patriarca
d'Aquileia <i>Pietro</i>, di cui fa menzione
Paolo Diacono. Nè vo' lasciar di
accennare quanto fosse in questi tempi
infelice la condizion delle lettere in Italia,
perchè mancante di scuole e di maestri.
Solamente qualche ignorante grammatico
si trovava nelle città, che insegnava
un cattivo latino, e così faceano
per lo più i parrochi nelle ville. Noi osserviamo
negli strumenti d'allora sollecismi
e barbarismi in copia, senza
potersi penetrare in che stato allora
fosse la lingua volgare de' popoli italiani.
Per cagione di tanta ignoranza rarissimi
erano allora coloro che scrivessero libri,
e per gran tempo niuno ci fu che
registrasse gli avvenimenti e la storia
del suo secolo, di modo che, se non si
fosse conservata quella di Paolo Diacono,
in una gran caligine resterebbe la
storia italiana di quei tempi.
</p>

<hr />
</div>

<div class="chapter">
<h2 class="hidden" id="DCXCIX">DCXCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCXCIX</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Sergio</span> papa 13.</td>
  </tr>
  <tr>
    <td><span class="smcap">Tiberio</span> Absimero imper. 2.</td>
  </tr>
  <tr>
    <td><span class="smcap">Cuniberto</span> re 22.</td>
  </tr>
</table>

<p>
L'armata di <i>Tiberio</i> Augusto, per
relazione di Teofane <span class="fnote">[Theoph., in Chronogr.]</span>, in quest'anno
entrò nelle provincie suddite ai Saraceni,
e giunse fino a Samosata, mettendo
a sacco tutti que' paesi. Fama fu che uccidessero
dugentomila di que' Barbari.
Ma se lo storico vuol dire armati, narra
un fatto che non si può credere; se poi
parla di disarmati, di fanciulli e di donne,
racconta una crudeltà indegna di
soldati cristiani. Agnello, scrittor delle
<span class="pagenum" id="Page_103">[103]</span>
vite degli arcivescovi di Ravenna <span class="fnote">[Agnell., tom. 2 Rer. Ital.]</span>,
dice accaduta circa questi tempi un'avventura
ch'io non vo' tacere, acciocchè
sempre più s'intenda quanto facili fossero
ne' secoli barbari alcuni ad inventar
delle favole, e più facili le genti a
bersele e crederle verità contanti. Per
cagione di certe oppressioni fatte al suo
monistero di s. Giovanni, situato tra
Cesarea e Classe nel territorio di Ravenna,
<i>Giovanni</i> abbate d'esso luogo se
n'andò a Costantinopoli; e benchè si
fermasse quivi per molti giorni, mai non
potè veder la faccia dell'imperadore.
Ruminando fra sè varii pensieri, un dì
postosi sotto la finestra della camera,
dove stava l'imperadore, cominciò a
cantare de' versetti de' salmi intorno alla
venuta del Signore. Andò una delle guardie
per cacciarlo via; ma l'imperadore
che prendea piacere in udirlo, fece segno
dalla finestra che non gli fosse data
molestia. Finito che ebbe di cantare, il
chiamò di sopra, ascoltò il motivo della
sua venuta, e ordinò che gli fosse fatto
un buon diploma per la sicurezza de' beni
del suo monistero. Oltre a ciò, l'abbate
il supplicò di una lettera in suo favore
all'esarco, perchè nel dì seguente
scadeva il termine, in cui egli doveva intervenire
ad un contraddittorio col suo
avversario; e mancando, la sigurtà indotta
sarebbe gravata. L'imperador gli
fece dar la lettera scritta di buon inchiostro,
col mese e giorno, e dell'imperial
sigillo munita. Volossene l'abbate tutto
lieto sulla sera al porto di Costantinopoli
per cercar nave che venisse a Ravenna
o almeno in Sicilia. Niuna ne trovò.
Rammaricato per questo, passeggiava
egli, essendo già venuta la notte sul
lido, quand'ecco presentarsegli davanti
tre uomini vestiti di nero, che gli dimandarono,
onde procedesse quella sua turbazione
di volto. Uditone il perchè, risposero
che se gli dava l'animo di far
quanto gli direbbono, nel dì appresso
egli si troverebbe fra' suoi nel suo paese.
<span class="pagenum" id="Page_104">[104]</span>
Acconsentì l'abbate, e quegl'incogniti
personaggi gli diedero una verga, dicendogli
che con essa disegnasse sulla sabbia
una barca colle sue vele, coi remi e
nocchieri. Quanto dissero, egli eseguì.
Poscia aggiunsero, che si posasse in un
materasso sotto la sentina, e che se gli
avvenisse di udire fremiti di venti, grida
di chi è in pericolo, tempeste e rumori
d'acque infuriate, non avesse paura, non
parlasse, e neppur si facesse il segno
della croce. Posossi in terra l'abbate,
e dipoi cominciò a sentire un terribil fracasso
di venti, un rompersi di remi, un
gridare di marinari più neri del carbone,
senza dirsi come li vedesse: ed egli
sempre zitto. A mezza notte si trovò egli
sopra il tetto del suo monistero, e cominciò
a chiamare i monaci, che venissero
a levarlo di là. Non si arrischiava
alcuno, credendolo un fantasma. Tanto
nondimeno disse, che gli fu aperto il luminaruolo
del tetto, e con gran festa fu
ricevuto da tutti. Ordinò egli, che giacchè
era l'ora del mattutino, si battesse
la tempella per andare al coro; e dopo
il mattutino se n'andò a dormire. Nel
dì seguente per la porta Vandalaria entrò
in Ravenna, e portossi al palazzo di
Teoderico, dove presentò il diploma all'esarco,
che con venerazione lo prese;
ma osservata poi la data della lettera
scritta nel dì innanzi, cominciò a trattarlo
da falsario, perchè non v'era persona
che in tre mesi potesse andar e
tornare da Costantinopoli. Allora l'abbate
si esibì pronto a far costare della
verità della lettera; per conto poi della
maniera della sua venuta, disse che la
rivelerebbe al suo vescovo. In fatti andò
a trovare l'arcivescovo <i>Damiano</i>, e gli
raccontò quanto era a sè accaduto, con
soddisfare dipoi alla penitenza che gli fu
imposta dal prelato. Avran riso a questa
favoletta i lettori; ma non si ridano di
me, perchè con essa gli abbia ricreati
alquanto, ed anche istruiti della antichità
di simili racconti falsissimi di maghi.
E se mai udissero chi attribuisse un simil
<span class="pagenum" id="Page_105">[105]</span>
fatto a Pietro d'Abano, creduto
mago dalla plebe de' suoi tempi, ed anche
de' susseguenti, le cui memorie ha
poco fa diligentemente raccolto il conte
Gian Maria Mazzucchelli bresciano; imparino
a rispondere, che ha più di mille
anni che corrono nel volgo tali avventure,
inventate da persone sollazzevoli,
per fare inarcar le ciglia non alla gente
accorta, ma a que' soli che son di grosso
legname.
</p>

<hr />
</div>

<div class="chapter">
<h2 class="hidden" id="DCC">DCC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCC</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Sergio</span> papa 14.</td>
  </tr>
  <tr>
    <td><span class="smcap">Tiberio</span> Absimero imper. 3.</td>
  </tr>
  <tr>
    <td><span class="smcap">Liutberto</span> re 1.</td>
  </tr>
</table>

<p>
Scrive Paolo Diacono <span class="fnote">[Paulus Diaconus, lib. 6, cap. 17.]</span> che <i>Cuniberto</i>
re dei Longobardi dopo la morte
del padre regnò <i>dodici anni</i>. Per conseguente,
se <i>Bertarido</i> suo genitore cessò
di vivere nell'anno 688, convien dire
che nell'anno presente Cuniberto compiesse
la carriera dei suoi giorni. Anche
Ermanno Contratto <span class="fnote">[Hermannus Contractus, in Chr. edition.
Canis.]</span> mette sotto quest'anno
la morte sua. Paolo in poche
parole ne forma un grande elogio, con
dire ch'egli era amato da tutti: al che
senza molta virtù non arriva principe
alcuno. Dal medesimo storico sappiamo
che egli era signore di molta leggiadria,
di tutta bontà, e di sommo ardire negli
affari della guerra, siccome ancora, che
egli fabbricò un monastero di monaci in
onore di s. Giorgio (e non Gregorio)
martire nel campo di Coronata, dove
diede battaglia al tiranno <i>Alachi</i>, e ne
riportò vittoria. Ha creduto il padre Mabillone <span class="fnote">[Mabill., Annal. Benedict., lib. 18, cap. 26.]</span>
che questo monistero di san
Giorgio sia quel riguardevole che tuttavia
esiste ne' borghi di Ferrara. Ma gli
autori ferraresi non hanno mai data
questa origine al monistero ferrarese di
s. Giorgio, nè Cuniberto avea dominio allora
nella città, ossia nel territorio di
<span class="pagenum" id="Page_106">[106]</span>
Ferrara. Oltredichè chiaramente scrive
Paolo Diacono che quella battaglia succedette
in vicinanza dell'Adda, fiume
troppo lontano dal ferrarese. Però, siccome
accennai di sopra, il sito di quel
conflitto e combattimento conviene al
luogo di <i>Cornà</i>, notato nell'Italia del Magino,
alquanto distante dalla riva occidentale
dell'Adda. Ed essendo vicino a
quel sito Clivate, dove anticamente esisteva
un monistero, mentovato da Landolfo <span class="fnote">[Landulphus Junior, Hist. Mediolan. tom. 5
Rer. Italic.]</span>
juniore storico milanese del
secolo XII, io avrei sospettato che non
fosse diverso da quel di Cornà, se il Corio
non avesse avvertito che quel di Clivate
era dedicato in onore di s. Pietro
apostolo, con farne anche autore <i>Desiderio</i>
re de' Longobardi. Un altro monistero
posto in Pavia, ma di sacre vergini,
dee qui essere rammentato in parlando
del re Cuniberto, tuttavia esistente,
tuttavia sommamente illustre e riguardevole
in quella città. Chiamavasi anticamente
il <i>monastero di santa Teodota</i>, o
piuttosto <i>di santa Maria di Teodota</i>. Oggidì
si appella <i>della Posterla</i>, perchè anticamente
quivi era una picciola porta
della città. Di quel sacro luogo parla
Paolo Diacono <span class="fnote">[Paulus Diaconus, lib. 5, cap. 37.]</span> nel riferire che fa
una debolezza di Cuniberto. Trovavasi al
bagno, secondo i costumi d'allora (nei
quali forse niuna città mancava di terme,
e i bagni erano usati e lodati dai
medici) trovavasi, dico, una gentil donzella,
di nazione non longobarda; ma
nobilissima romana, di singolar bellezza,
e coi capelli biondi che le arrivavano
fin quasi ai piedi. Le leggi dei Longobardi
ci fanno abbastanza intendere che le
zitelle in questi tempi si riconoscevano
fra le maritate, perchè tutte portavano e
nudrivano i lor capelli, e ne faceano
pompa; e beata chi gli avea più belli e
più lunghi. <i>Intonsae</i> credo io che fossero
appellate per questo; e che da questa
parola corrotta venisse <i>tosa</i>, nome adoperato
<span class="pagenum" id="Page_107">[107]</span>
dai Milanesi per significar le zitelle.
Allorchè le donne andavano a marito,
si tosavano, come oggidì si pratica
dai Giudei. Ora questa giovane per nome
<i>Teodota</i>, stando al bagno, fu adocchiata
dalla regina <i>Ermelinda</i>, che dipoi con
imprudenza femminile ne commendò
forte la bellezza al re Cuniberto suo
consorte. Finse egli colla moglie di lasciar
cadere per terra questo ragionamento,
ma nel suo cuore talmente s'invaghì
di questa non veduta bellezza, che
non sapea trovar luogo. Laonde prese
il partito di portarsi alla caccia nella
selva chiamata Urba dal fiume o castello
vicino, e seco menò anche la regina.
Fatta notte, segretamente se ne tornò a
Pavia, e trovata maniera di far venire a
palazzo la suddetta fanciulla, l'ebbe alle
sue voglie. Ma non tardò a ravvedersi
del suo trascorso, e la mise nel sopraddetto
monistero, che per ciò cominciò a
chiamarsi di <i>Teodota</i>.
</p>

<p>
Rapporta il padre Romoaldo <span class="fnote">[Romualdus Papia, Sacr. part. 1, pag. 121.]</span> da
santa Maria agostiniano scalzo, un antichissimo
epitafio tuttavia esistente in quel
sacro luogo, che quantunque abbondi di
errori, perchè non copiato coll'esattezza
che conveniva, merita nondimeno d'esser
maggiormente conosciuto e tramandato
ai posteri. Esso è composto in versi
ritmici e popolari, imitanti gli esametri
latini, ma senza verun metro, servendosi
l'autore, per esempio, a formare il dattilo
e spondeo sul fine di <i>prosapiam texam,
di nimium plures</i>, ec.
</p>

<p>
<span class="pagenum" id="Page_108">[108]</span>
</p>

<div class="poem">
<p>CAELICOLAE <span class="fnote">[<i>Forse</i> Caelicam.]</span> SIC DEMVM EIVS PROSAPIAM TEXAM</p>
<p>MATER VIXIT VIRGINVM PER ANNOS NIMIVM PLVRES,</p>
<p>IN GREGE DOMINICO PASCENS OVICVLAS CHRISTO;</p>
<p>QVAE FAVENS DOCVIT, ARGVIT, CORREXIT, AMAVIT</p>
<p>INVIDVS NE PERDERET EIVS EX OVIBVS QVEMQVAM</p>
<p>FRONTEM RVGATAM TENENS ERAT QVIBVS PECTORE PURA;</p>
<p>CVIVS ABSTINEBANT A FLAGELLIS PLACIDAE MANVS,</p>
<p>IN TRIBVENDO DAPES EGENIS DAPSILES ERANT.</p>
<p>MORIBVS ORNATA PRODIENS, FAVTRIX, ATQVE HONESTA,</p>
<p>PATIENS, MAGNANIMIS CORDE, DEXTRAQVE PIA.</p>
<p>DECEBAT SIC DENIQVE TALI CVM EX STIRPE VENIRET</p>
<p>B....OLEO EX NOVILLI <span class="fnote">[<i>Forse</i> Romuleo ex Ovili.]</span> CRESCENS VT FLVVIVS FONTE</p>
<p>...EXTRA SAGA GENITORVM EXTITIT MAGNA.</p>
<p>SI AD CVRSVS RERVM, ET PRAESENTIS STVDIA SAECLI</p>
<p>TENDATVR ORATIO, MVLTA SVNT, QVAE POSSVMVS DICI.</p>
<p>PER TE SEMPER VIRGINIS VISITVR PVLCHRVM DELVBRVM,</p>
<p>AVFERENS VETVSTA, INSTAVRANS VILIA CVNCTA;</p>
<p>NAMQVE DOMICILIA SITA COENVBIO RIDVNT</p>
<p>VVLTV INTVENTIVM PRAECELLENTES MOENIA PRISCA.</p>
<p>NEC SVNT IN ORBE TALES, PRAETER PALATIA REGVM.</p>
<p>NEC SS. ECCLESIAS, QVAE VIBRANT FVNDAMINE CLARO</p>
<p>ET PIIS EZEQVANTVR ONI A CVNCTIS COLVNTVR.</p>
</div>

<p>
(forse <i>Quae Turoni</i>, per significare che son pari alla basilica e monistero di san
Martino Turonense)
</p>

<p>
<span class="pagenum" id="Page_109">[109]</span>
</p>

<div class="poem">
<p>HOC ERGO THEODOTA ALVMNIS, SVA THEODOTAE,</p>
<p>CVI RELIQVISTI NOMEN, DIGNITATEM, CATHEDRAM,</p>
<p>NIMIS CVM LACRYMIS AFFLICTO PECTORE DOMNA</p>
<p>LAPIDIBVS SARCOPHAGIS ORNANS EXCOLVI PULCHRIS</p>
<p>DENOS DVOSQVE CIRCITER ANNOS DEGENS....</p>
<p>EGREGIA VITAE SPIRACVLA CLAVSIT.....</p>
<p>D. P. S. II. D. MENSIS APRILIS INDICTIONE TERTIA.</p>
</div>

<p>
È andato a pescare il padre Romoaldo
appresso Beda, che dalle lettere D.
P. S. si ricava l'anno 926, quando, secondo
lo stile degli antichi, quelle lettere
altro non significano se non <i>deposita</i>.
Aggiugne, essere la tradizion delle monache
che quel sia l'epitafio d'una regina,
e però egli la tiene per <i>Teodorata</i> moglie
del re Liutprando, il cui nome abbreviato
fosse <i>Teodota</i>. Finalmente dice esser qui
nominate tre diverse <i>Teodote</i>; la prima
mentovata da Paolo Diacono ai tempi del
re Cuniberto; la seconda quella a cui fu
posto l'epitafio nell'anno 926; la terza
quella che pose l'iscrizione stessa, succeduta
a lei nel grado di badessa. Tutti sogni.
Altro non è, a mio credere, questa iscrizione,
se non la sepolcrale posta alla
medesima <i>Teodota</i>, di cui fa menzion
Paolo Diacono. Non fu fabbricato quel
monistero dal re Cuniberto: v'era prima.
Paolo altro non dice, se non che la
mandò <i>in monasterium, quod de illius
nomine intra Ticinum appellatum est</i>.
Essa colle ricchezze seco portate magnificamente
lo rifabbricò ed accrebbe,
ed ivi eresse un bel tempio in onore
della Vergine santissima, di maniera che
quel monistero gareggiava colle fabbriche
più suntuose d'allora. Quivi fu ella
badessa <i>annos nimium plures</i>, e finalmente
morì nell'<i>indizione terza</i> (forse nell'anno
705, o piuttosto nel 720) con
<span class="pagenum" id="Page_110">[110]</span>
lasciare il suo nome e la dignità di badessa
a <i>donna Teodota</i> sua alunna, da
cui le fu posta l'iscrizione suddetta. E
se veramente quivi si leggesse <i>Romuleo</i>,
come ho conghietturato, non resterebbe
luogo ad alcun dubbio, perchè Paolo
Diacono scrive essere nata Teodota <i>ex
nobilissimo Romanorum genere</i>. Ripeto
che questo insigne monistero tuttavia
con sommo decoro si mantiene in Pavia,
col raro privilegio ancora d'aver
conservato un tesoro d'antichissimi diplomi,
conceduti ad esso da varii imperadori
e re, a poter copiare i quali ammesso
io dalla gentilezza di quelle nobili
religiose, ho poi potuto comunicarli
al pubblico per decoro d'esso sacro
luogo nelle mie Antichità Italiche. Finì
dunque di vivere e di regnare in questo
anno il re <i>Cuniberto</i>, e il suo corpo ebbe
sepoltura presso alla basilica di san
Salvatore fuori della porta occidentale
di Pavia, dove parimente <i>Ariberto</i> re suo
avolo, fondatore d'essa chiesa, e <i>Bertarido</i>
re suo padre furono seppelliti. Diedi
io già alla luce <span class="fnote">[Antichità Estensi, part. 1, pag. 73.]</span> un pezzo dell'iscrizion
sepolcrale a lui posta, ed esistente
tuttavia presso i monaci Benedettini,
che per più di settecento anni posseggono
quella chiesa e monistero; ma
non dispiacerà ai lettori di riceverla ancora
qui di nuovo:
</p>

<p>
<span class="pagenum" id="Page_111">[111]</span>
</p>

<div class="poem">
<p>AVREO EX FONTE QVIESCVNT IN ORDINE REGES</p>
<p>AVVS, PATER, HIC FILIVS HEIVLANDVS TENETVE</p>
<p>CVNINGPERT FLORENTISSIMVS ET ROBVSTISSIMVS REX</p>
<p>QVEM DOMINVM ITALIA PATREM ATQVE PASTOREM.</p>
<p>INDE FLEBILE MARITVM GEME TIAM VIDVATA</p>
<p>ALLA DE PARTE SI ORIGINEM QVAERAS,</p>
<p>REX FVIT AVVS, MATER GVBERNACVLA TENVIT REGNI,</p>
<p>MIRANDVS ERAT FORMA, PIVS, MENS, SI REQVIRAS,</p>
<p>MIRANDA....................</p>
</div>

<p>
Lasciò Cuniberto dopo di sè l'unico
suo figliuolo <i>Liutberto</i> in età assai giovanile,
che fu proclamato re, e gli diede
per tutore <i>Ansprando</i>, personaggio illustre
di nascita, e provveduto di somma
saviezza. In quest'anno <i>Abdela</i>, generale
de' Saraceni, fece una irruzione nelle
contrade romane, ed assediò non già
<i>Taranto</i>, come ha un testo guasto di
Teofane e della storia Miscella, perchè
questa città è in Italia, e ubbidiva allora
ai duchi longobardi di Benevento, ma
bensì la città d'<i>Antarado</i>, come notò
Cedreno <span class="fnote">[Cedren., in Annal.]</span>. Non potendola avere, se ne
tornò a Mopsuestia, e quivi con un buon
presidio si fortificò.
</p>

<hr />
</div>

<div class="chapter">
<h2 class="hidden" id="DCCI">DCCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Giovanni VI</span> papa 1.</td>
  </tr>
  <tr>
    <td><span class="smcap">Tiberio</span> Absimero imp. 4.</td>
  </tr>
  <tr>
    <td><span class="smcap">Ragimberto</span> re 1.</td>
  </tr>
  <tr>
    <td><span class="smcap">Ariberto II</span> re 1.</td>
  </tr>
</table>

<p>
Fu chiamato in quest'anno da Dio
al premio delle sue sante azioni <i>Sergio I</i>
papa nel dì 7 di settembre, per quanto
crede il padre Pagi <span class="fnote">[Pagius, ad Annal. Baron.]</span>. Lasciò egli in
Roma varie memorie della sua pia liberalità
verso le chiese, che si posson leggere
presso Anastasio, e per sua cura
si dilatò non poco per la Germania la
fede santissima di Gesù Cristo. In somma
egli meritò d'essere registrato fra i
santi, e la sua memoria si legge nel
martirologio romano al dì 9 del mese
suddetto. Gli succedette nella cattedra
<span class="pagenum" id="Page_112">[112]</span>
di san Pietro <i>Giovanni</i>, VI di questo nome,
greco di nazione, che fu consecrato
papa nel dì 28 di ottobre. Noi vedemmo
di sopra all'anno 662 che il re <i>Godeberto</i>
tradito ed ucciso in Pavia dal re Grimoaldo,
lasciò dopo di sè in età assai
tenera <i>Ragimberto</i>, ossia <i>Ragumberto</i> che
dai fedeli servitori del padre fortunatamente
fu messo in salvo e segretamente
allevato. Dappoichè il buon re <i>Bertarido</i>
fu risalito sul trono, saltò fuori questo
suo nipote, e Bertarido il creò duca di
Torino. L'ingratitudine, vizio nato nel
mondo, entrò in cuore di costui; e quello
che non aveva osato di tentare, finchè
regnò <i>Cuniberto</i> suo cugino, lo eseguì
contra del di lui giovinetto figliuolo
Liutberto <span class="fnote">[Paulus Diaconus, lib. 6, cap. 18.]</span>. Unì dunque Ragimberto
un grosso esercito, e venne alla volta
di Pavia per detronizzare Liutberto suddetto,
pretendendo per le ragioni paterne
a sè dovuto il regno. Fu ad incontrarlo
nelle vicinanze di Novara con una
altra armata <i>Ansprando</i> tutore del giovine
re, spalleggiato con tutte le sue forze
da Rotari duca di Bergamo. Un fatto di
arme decise in parte le loro controversie,
perchè Ragimberto essendone uscito
vittorioso, s'impadronì di Pavia e della
corona del regno longobardico. Per conto
di <i>Ansprando</i> e del re <i>Liutberto</i>, essi
ebbero la fortuna di salvarsi colla fuga.
Ma non godè l'ingrato principe lungamente
il frutto della sua vittoria, perchè
prima che terminasse l'anno, la morte
mise fine al suo vivere. A lui succedette
<i>Ariberto II</i> suo figliuolo, che seguitò a
<span class="pagenum" id="Page_113">[113]</span>
disputare del regno col giovinetto Liutberto.
Circa questi tempi essendo stato
riferito a Tiberio Absimero Augusto <span class="fnote">[Theoph., in Chronogr.]</span>,
che <i>Filippico</i> figliuolo di Niceforo patrizio
s'era sognato di diventar imperadore,
solamente perchè gli parve di vedere
un'acquila che gli svolazzava sopra la
testa, gl'insegnò a parlare con più cautela
sotto principi ombrosi: cioè per
questa gran ragione il cacciò in esilio;
e noi vedremo in fatti questo personaggio
salire a suo tempo sul trono imperiale.
</p>

<hr />
</div>

<div class="chapter">
<h2 class="hidden" id="DCCII">DCCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Giovanni</span> VI papa 2.</td>
  </tr>
  <tr>
    <td><span class="smcap">Tiberio</span> Absimero imper. 5.</td>
  </tr>
  <tr>
    <td><span class="smcap">Ariberto II</span> re 2.</td>
  </tr>
</table>

<p>
Circa questi tempi fu mandato da
Tiberio Augusto per esarco in Italia
<i>Teofilatto</i> patrizio e gentiluomo della sua
camera. Venne costui dalla Sicilia a Roma,
ma non sì tosto fu intesa la sua venuta
colà, che, per attestato di Anastasio <span class="fnote">[Anastas., in Johann. VI.]</span>
bibliotecario, concorsero a quella
volta con gran tumulto le soldatesche
imperiali esistenti in Italia, non si sa bene,
se perchè uscisse voce che egli fosse
inviato per far del male al sommo pontefice,
forse non essendo soliti gli esarchi
a venire a dirittura a Roma, o pure se
per altra cagione. Il buon papa Giovanni
immantinente s'interpose, affinchè
non gli fosse fatto verun insulto, ed oltre
all'aver fatto chiudere le porte di essa
città, perchè non entrassero, mandò ancora
dei sacerdoti a parlar loro alle fosse
d'essa città, dove s'erano attruppati;
e tante buone parole eglino usarono,
che restò quetato il loro tumulto. Non
mancarono in quella occasione delle
persone infami, che esibirono ad esso
esarco una nota di vari cittadini romani,
rappresentandoli rei di cospirazione
contra del principe, o rei d'altri finti delitti.
Furono gastigati a dovere quegli
<span class="pagenum" id="Page_114">[114]</span>
iniqui calunniatori. Abbiamo poi da Paolo
Diacono <span class="fnote">[Paulus Diaconus, lib. 5, cap. 27.]</span> che <i>Gisolfo II</i>, duca di
Benevento ai tempi di papa <i>Giovanni</i>
con tutte le sue forze entrò nella Campania
romana, prese <i>Sora</i>, <i>Arpino</i> ed
<i>Arce</i>; bruciò e saccheggiò molto paese,
e menò via molti prigioni, e venne ad
accamparsi col suo esercito, a cui niuno
faceva opposizione, al luogo chiamato
<i>Horrea</i>, cioè i <i>Granai</i>. Noi abbiamo <i>Morrea</i>,
luogo notato nelle tavole del Magini;
questo nome probabilmente è fallato.
Si prese la cura il santo pontefice Giovanni
di smorzare ancor questo fuoco,
con inviare al duca Gisolfo dei sacerdoti
che il regalarono da parte d'esso papa,
e riscattarono i prigioni, e indussero
quel principe a tornarsene indietro colle
sue genti. Camillo Pellegrino <span class="fnote">[Camill. Peregrinus, de Ann. Ducat. Benevent.,
tom. 2 Rer. Ital.]</span> portò
opinione che questo fatto accadesse sotto
papa <i>Giovanni V</i>, nell'anno 685. Ma
Anastasio bibliotecario <span class="fnote">[Anastas., in Johann. VI.]</span> chiaramente
attesta che ciò accadde sotto papa <i>Giovanni
VI</i>; e benchè non sappiamo se
Anastasio pigliasse questo avvenimento
da Paolo, oppure Paolo dalle Vite de' papi,
tuttavia par più probabile l'ultimo,
perchè Anastasio raccolse queste vite
scritte da altri, nè già egli le compose
tutte. E giacchè abbiam parlato d'esso
<i>Gisolfo</i>, non conviene tardar più ad accennar
anche la sua morte, il cui anno
nondimeno è tuttavia incerto. Crede il
suddetto Camillo Pellegrino, che <i>Romoaldo
I</i> fosse creato duca di Benevento
lo stesso anno che Grimoaldo suo padre
occupò il trono de' Longobardi, cioè, secondo
lui, nell'anno 661. Ed avendo egli
tenuto il ducato <i>sedici anni</i>, la sua
morte è da lui posta nell'anno 677. Poscia
<i>Grimoaldo II</i> governò quel ducato
tre anni, e, per conseguente, morì nell'anno
680. Ed essendo a lui succeduto <i>Gisolfo</i>,
che per <i>diciassett'anni</i> stette nel
ducato, la sua morte dovrebbe, a suo parere,
<span class="pagenum" id="Page_115">[115]</span>
mettersi nell'anno 694, perchè immagina
ch'egli insieme col fratello Grimoaldo
II fosse creato duca nell'anno
677. Ora quando sia vero che Gisolfo
a' tempi di papa Giovanni VI facesse
quella irruzione nella Campania, come
vuole Anastasio, bisogna ben dire che i
conti del Pellegrino sieno fallati, e che
Gisolfo campasse molto di più. E notisi
che Giovanni Diacono <span class="fnote">[Johannes Diaconus, Vit. Episcopor. Neapolit.,
Part. 1, tom. 1 Rer. Italic.]</span>, il quale fiorì
a' tempi del medesimo Anastasio, anche
egli sotto questo papa riferisce l'irruzione
suddetta. Ha creduto il padre Bollando <span class="fnote">[Bollandus, Act. Sanctor. ad diem 9 februarii.]</span>
che i sedici anni del ducato di
Romoaldo I si debbano contare dalla
morte del re Grimoaldo suo padre, succeduta
nell'anno 671. Almeno sembra
poco verisimile che Grimoaldo, nel partirsi
da Benevento per andare a Pavia,
dichiarasse duca il figliuolo, senza sapere
se gli riuscirebbe di farsi re. Io per
me lascio la quistione come sta, a decider
la quale ci occorrerebbe qualche
documento di que' medesimi tempi.
Quello che è certo, essendo venuto a
morte Gisolfo I duca di Benevento <span class="fnote">[Paulus Diaconus, lib. 6, cap. 39.]</span>,
gli succedette in quegli stati <i>Romoaldo II</i>
suo figliuolo. Il dottor Bianchi, nelle Annotazioni
a Paolo Diacono, crede che
Romoaldo II succedesse a Gisolfo nell'anno
707. Intanto il giovane re <i>Liutberto</i>
col suo aio Ansprando <span class="fnote">[Idem, ibid, c. 19.]</span> si studiava
di ricuperare il regno occupatogli
dal re <i>Ariberto II</i>. Ebbe in aiuto Ottone,
Tasone e Rotari, duchi di varie città, e
con un buon corpo di truppe andò fin
sotto a Pavia. Abbiamo dalla vita di san
Bonito vescovo di Chiaramonte ossia di
Auvergna, scritta da autore contemporaneo,
pubblicata dal Surio e dal padre
Bollando <span class="fnote">[Bollandus, Act. Sanctor. ad diem 15 januarii.]</span>, che passando quel santo
uomo a Roma, trovossi in tal congiuntura
<span class="pagenum" id="Page_116">[116]</span>
in Pavia, accolto con particolar divozione
dal suddetto re Ariberto nel suo
proprio palazzo. Ed allorchè esso re col
popolo armato era per andar fuori a dar
battaglia, si raccomandò a s. Bonito,
che gl'impetrasse da Dio colle sue preghiere
la vittoria. Uscì, combattè, e rimasto
vincitore, ebbe vivo nelle mani il
giovinetto re Liutberto, ma ferito, ch'egli
poi fece morire nel bagno. Attribuisce
l'autor d'essa vita questa vittoria ai
meriti di s. Bonito; ma non è sì facilmente
da credere che quel santo impiegasse
le sue orazioni per chi aveva usurpato
il regno al signore legittimo, ed usò
poi tanta crudeltà verso del medesimo,
tuttochè suo sì stretto parente. I giudizii
di Dio sono cifre per lo più superiori
alla nostra comprensione. <i>Ansprando</i>, tutore
dell'infelice Liutberto, si ricoverò
nella forte isola del lago di Como. All'incontro,
<i>Rotari</i> duca di Bergamo, tornato
a casa, non solamente persistè nella
ribellione, ma assunse ancora il titolo
di re. Ariberto con un potente esercito
marciò contra di lui, e prese prima la
città di Lodi, assediò poi quella di Bergamo,
e tanto la tormentò colle macchine
da guerra, che la prese, ed in essa
anche il falso re Rotari, al quale fece
radere il capo e la barba, come si usava
con gli schiavi, perchè presso i Longobardi
era di grande onore la barba, e
per essa credo io che si distinguessero
gli uomini liberi dagli schiavi. Mandollo
poscia in esilio a Torino, ma da lì a pochi
giorni vi spedì anche un ordine di
torlo dal mondo, e questo fu eseguito.
</p>

<hr />
</div>

<div class="chapter">
<h2 class="hidden" id="DCCIII">DCCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Giovanni</span> VI papa 3.</td>
  </tr>
  <tr>
    <td><span class="smcap">Tiberio</span> Absimero imp. 6.</td>
  </tr>
  <tr>
    <td><span class="smcap">Ariberto</span> II re 3.</td>
  </tr>
</table>

<p>
A quest'anno pare che sia da riferire
la spedizion di un esercito fatta dal
re <i>Ariberto</i> contra l'isola posta nel lago
di Como, perchè in quella fortezza s'era
ricoverato <i>Ansprando</i> già aio dell'ucciso
<span class="pagenum" id="Page_117">[117]</span>
re Liutberto <span class="fnote">[Paulus Diaconus, lib. 6, cap. 27.]</span>. Ansprando non volle
aspettar questa tempesta, e però se ne
fuggì a Chiavenna, e di là per Coira città
dei Reti (noi diciam de' Grigioni) passò
in Baviera, dove fu cortesemente ricevuto
da <i>Teodeberto</i>, uno dei duchi di
quella contrada, ed uno dei figliuoli di
<i>Teodone II</i>. Fin dai tempi della regina
Teodelinda si strinse una gran amistà e
lega fra i Longobardi e i Bavaresi; e
noi abbiam veduto più re longobardi
discendenti da un fratello d'essa Teodelinda,
però d'origine bavarese. Ma il re
Ariberto, uomo portato alla crudeltà,
dacchè non potè aver nelle mani Ansprando,
sfogò la sua rabbia contra di
<i>Sigibrando</i> di lui figliuolo, con fargli cavar
gli occhi, e maltrattare chiunque avea
qualche attinenza di parentela con
lui. Fece anche prendere <i>Teoderanda</i>
moglie d'esso Ansprando; e perchè questa
s'era vantata che un dì diverrebbe
regina, le fece tagliare il naso e le orecchie;
e lo stesso vituperoso trattamento
fu fatto ad <i>Arona</i>, o <i>Aurona</i>, figliuola del
medesimo Ansprando. Ma in mezzo a
questo lagrimevole naufragio della famiglia
di esso Ansprando, Dio volle che si
salvasse <i>Liutprando</i> suo minor figliuolo.
Era egli assai giovinetto di età, e parve
ad Ariberto persona da non se ne prender
fastidio; e però non solamente niun
male fece al di lui corpo, ma anche permise
che se ne andasse a trovare il padre
in Baviera, siccome egli fece: il che
fu d'inestimabil contento in tante sue
afflizioni all'abbattuto padre. Volle Iddio
in questa maniera conservare chi poi
doveva un giorno gloriosamente maneggiar
lo scettro de' Longobardi. Nel catalogo
dei duchi di Spoleti, da me <span class="fnote">[Chronic. Farfense, part. II, num. 2 Rer.
Italic.]</span> pubblicato
nella prefazione alla Cronica di
Farfa, si legge che <i>Faroaldo II</i> succedette
in quest'anno al duca <i>Transmondo</i> suo
padre in quel ducato. Il Sigonio aggiugne
ch'egli prese per collega <i>Volchila</i>
<span class="pagenum" id="Page_118">[118]</span>
suo fratello, a cui fu anche dato il titolo
di duca. Onde egli abbia questa notizia,
nol so. Io per me non ne trovo parola
alcuna presso gli antichi.
</p>

<hr />
</div>

<div class="chapter">
<h2 class="hidden" id="DCCIV">DCCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCIV</span>. Indizione <span class="scp">II</span>.</td>
  </tr>
  <tr>
    <td><span class="smcap">Giovanni</span> VI papa 4.</td>
  </tr>
  <tr>
    <td><span class="smcap">Tiberio</span> Absimero imp. 7.</td>
  </tr>
  <tr>
    <td><span class="smcap">Ariberto</span> II re 4.</td>
  </tr>
</table>

<p>
Esule dimorava tuttavia in Chersona,
città della Crimea, <i>Giustiniano II</i> già imperadore,
chiamato <i>Rinotmeto</i>, cioè <i>dal
naso tagliato</i>, continuamente ruminando
le maniere di risorgere. Si lasciò un dì
intendere che sperava di rimontare sul
trono: parole che increbbero molto a
quegli abitanti per paura d'incorrere
nella disgrazia del regnante <i>Tiberio Absimero</i>,
e però andavano pensando di
ammazzarlo o di menarlo a Costantinopoli,
per liberarsi da ogni impegno <span class="fnote">[Theoph., in Chronogr. Niceph., in Chron.]</span>.
Penetrata questa mena, Giustiniano all'improvviso
scappò, e andò a mettersi
nelle mani del Cacano, ossia Cagano, che
vuol dire principe dei <i>Cazari</i>, o <i>Gazari</i>,
appellati con altro nome <i>Turchi</i>. Da lui
fu molto onorato, e prese per moglie
una sua figliuola appellata <i>Teodora</i>: nome,
credo io, a lei posto dai Greci, soliti,
siccome vedremo, a cangiare i nomi degli
stranieri. Ma l'imperadore Absimero,
dacchè ebbe intesa la fuga e il soggiorno
di Giustiniano, senza indugio,
spedì ambasciatori al Cacano, con esibirgli
una riguardevole ricompensa, se gli
mandava Giustiniano vivo, o almen la
sua testa. All'ingordo Barbaro non dispiacque
l'offerta di sì bel guadagno, e
non tardò a mettere le guardie all'ospite
e genero suo, sotto pretesto della di lui
sicurezza. Da lì a poco diede anche ordine
a Papaze governator di Panaguria,
dove allora abitava Giustiniano, e a Balgise
prefetto del Bosforo, di levargli la
vita. La buona fortuna volle che a Teodora
sua moglie da un famiglio del padre
fu rivelato il secreto, ed ella onoratamente
<span class="pagenum" id="Page_119">[119]</span>
lo confidò al marito, il quale,
fatti venire ad un per uno que' due uffiziali
in sua camera, con una fune li strangolò.
Poi, dopo aver rimandata la moglie
alla casa paterna, trovata una barchetta
pescareccia, con quella tornò nella
Crimea, e mandati segretamente a chiamare
alcuni suoi fedeli, con esso loro si
incamminò per mare alla volta delle
bocche del Danubio. Alzossi in navigando
sì fiera fortuna di mare, che tutti si
crederono spediti; ed allora fu che Muace,
uno de' suoi domestici, gli disse: <i>Signore,
voi ci vedete tutti vicini alla morte;
fate un voto a Dio, che s'egli ci salva,
e voi rimette sul trono, non farete
vendetta d'alcuno</i>. <i>Anzi</i> (rispose allora
fremendo di collera Giustiniano) <i>s'io perdonerò
ad alcuno, che Dio mi faccia ora
profondare in queste acque.</i> Così il bestiale
Augusto. Passò poi la burrasca, ed arrivati
che furono all'imboccatura del
Danubio, Giustiniano spedì Stefano suo
famigliare a <i>Terbellio</i>, ossia <i>Trebellio</i>, signore
della Bulgaria, con pregarlo di
dargli ora ricovero, e poscia aiuto sufficiente
per poter rimontare sul trono,
esibendogli perciò un larghissimo guiderdone.
Terbellio, fattolo venire a sè, con
graziose accoglienze il ricevè, e poi si
applicò a mettere in ordine una poderosa
armata di Bulgari e Schiavoni per effettuare
il concerto stabilito fra loro.
</p>

<hr />
</div>

<div class="chapter">
<h2 class="hidden" id="DCCV">DCCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCV</span>. Indizione <span class="scp">III</span>.</td>
  </tr>
  <tr>
    <td><span class="smcap">Giovanni</span> VII papa 1.</td>
  </tr>
  <tr>
    <td><span class="smcap">Giustiniano</span> II imperadore di nuovo regnante 1.</td>
  </tr>
  <tr>
    <td><span class="smcap">Ariberto</span> II re 5.</td>
  </tr>
</table>

<p>
Arrivò in quest'anno al fine di sua
vita il buon papa <i>Giovanni VI</i>, essendo
succeduta la sua morte nel 9 di gennaio.
Fu <span class="fnote">[Anastas., in Johann. VII.]</span> eletto in suo luogo, e consecrato
nel dì primo di marzo <i>Giovanni VII</i>,
Greco di nazione, persona di grande erudizione
e di molta eloquenza. Dacchè
miriamo tanti Greci posti nella sedia di
<span class="pagenum" id="Page_120">[120]</span>
s. Pietro, possiam ben credere che gli
esarchi ed altri uffiziali cesarei facessero
dei maneggi gagliardi per far cadere l'elezione
in persone della lor nazione: il
che nulla nocque all'onore della santa
Sede, perchè questi Greci ancora fatti
papi sostennero sempre la vera dottrina
della Chiesa, nè si lasciarono punto
smuovere dal diritto cammino per le minacce
de' greci imperadori. Sull'autunno
di quest'anno <i>Giustiniano dal naso tagliato</i>,
per ricuperare il perduto imperio,
passò alla volta di Costantinopoli <span class="fnote">[Theoph., in Chronogr. Niceph., in Chron.]</span>, accompagnato
da Terbellio principe dei
Bulgari, che seco conduceva una possente
armata. Assediò la città, invitò i cittadini
alla resa con proporre delle buone
condizioni. Per risposta non ebbe se
non delle ingiurie. Ma in tanto popolo
non mancavano a lui persone parziali, e
queste in fatti trovarono la maniera di
introdurlo con pochi del suo seguito per
un acquedotto della città, e di condurlo
al palazzo delle Blacherne, dove ripigliò
l'antico comando. Per attestato d'Agnello
Ravennate, egli portò da lì innanzi
un naso e l'orecchie d'oro. Ed ogni volta
che si nettava il naso, segno era che
meditava o aveva risoluta la morte d'alcuno.
Stabilito che fu sul trono, congedò
Terbellio signor de' Bulgari (de' quali
nondimeno è da credere che ritenesse
una buona guardia) con dei ricchissimi
regali, dopo avere stretta con lui una
lega difensiva. Ciò fatto, questo mal uomo,
in vece d'avere colle buone lezioni
d'umiliazione, che Dio gli aveva dato,
imparata la mansuetudine e la misericordia,
più che mai insuperbì, nè spirò
altro che crudeltà e vendetta. Fa orrore
l'intendere come egli infierisse ed imperversasse
contra chiunque dell'alto e
basso popolo fosse creduto complice
della passata di lui depressione. <i>Leonzio</i>
già imperadore deposto, fu preso. <i>Tiberio
Absimero</i>, precedente Augusto, nel fuggire
da Apollonia, restò anch'egli colto.
Incatenati i miseri, strascinati con dileggi
<span class="pagenum" id="Page_121">[121]</span>
per tutte le contrade della città, furono
nel pubblico circo alla vista di tutto
il popolo presentati a Giustiniano che
coi piedi li calpestò, e poi fece loro mozzare
il capo. <i>Eraclio</i> fratello d'Absimero
con gli uffiziali della milizia a lui sottoposti,
fu impiccato. <i>Callinico</i> patriarca,
dopo essergli stati cavati gli occhi, fu relegato
a Roma, e sostituito in suo luogo
un <i>Ciro</i> monaco rinchiuso, che gli aveva
predetto la ricuperazione dell'imperio.
Che più? Basta dire che quasi innumerabili
furono, sì de' cittadini che de' soldati,
quei che questo Augusto carnefice sagrificò
alla sua collera, con lasciare un immenso
terrore e paura a chiunque restava
in vita. Mandò poi nel paese de' Gazari
una numerosa flotta, per prendere
e condurre a Costantinopoli <i>Teodora</i> sua
moglie. Nel viaggio perirono per tempesta
moltissimi di que' legni con tutta la
gente, di maniera che il Cacano di quei
Barbari ebbe a dire: <i>Mirate che pazzo?
Non bastavano due o tre navi per mandare
a pigliar sua moglie, senza far perire
tante persone? Forse che avea da far
guerra per riaverla?</i> Avvisò ancora Giustiniano
che sua moglie gli avea partorito
un figliolo, a cui fu posto il nome di
<i>Tiberio</i>. L'uno e l'altra vennero a Costantinopoli,
e furono coronati colla corona
imperiale. Finì di vivere in questo
anno <i>Abimelec</i>, ossia <i>Abdulmeric</i> califa
de' Saraceni <span class="fnote">[Elmacinus, Hist. Sarac., lib. 1, pag. 67.]</span>, che dopo la presa di
Cartagine avea stese le sue conquiste per
tutta la costa dell'Africa sino allo stretto
di Gibilterra. Ceuta nondimeno era allora
in potere dei Visigoti signori della
Spagna, come è anche oggidì degli Spagnuoli.
Succedette ad Abimelec nell'imperio
il figliuolo <i>Valid</i>, che distrusse la
nobilissima chiesa cattedrale dei cristiani
in Damasco. Quando poi sieno sicuri
documenti una lettera di <i>Faroaldo II</i>
duca di Spoleti, e una bolla di Giovanni
VII papa, da me pubblicate nella Cronica
di Farfa <span class="fnote">[Chr. Farfense, Part. II, t. 2 Rer. Italic.]</span>, si viene a conoscere che
<span class="pagenum" id="Page_122">[122]</span>
in questi tempi esso Faroaldo comandava
in quel ducato. La bolla del papa è data
<i>pridie kalendas julii, imperante domino nostro
piissimo P. P. Augusto Tiberio anno
VIII. P. C. ejus anno VI. sed et Theodosio
atque Constantino</i>. Di questi, che credo
suoi figliuoli, ho cercata indarno menzione
presso gli storici greci.
</p>

<hr />
</div>

<div class="chapter">
<h2 class="hidden" id="DCCVI">DCCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCVI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Giovanni</span> VII papa 2.</td>
  </tr>
  <tr>
    <td><span class="smcap">Giustiniano</span> II imperadore di nuovo regnante 2.</td>
  </tr>
  <tr>
    <td><span class="smcap">Ariberto</span> II re 6.</td>
  </tr>
</table>

<p>
Durava tuttavia la dissensione fra
la Chiesa romana e greca per cagione
de' canoni del concilio trullano, che il
santo papa <i>Sergio</i> non avea voluto approvare.
In quest'anno comparvero essi
canoni a Roma, inviati dall'Augusto
<i>Giustiniano Rinotmeto</i>, e portati da due
metropolitani con lettera d'esso imperadore
a papa <i>Giovanni VII</i> <span class="fnote">[Anastas., in Johann. VII.]</span>, in cui il
pregava ed esortava di raunare un concilio
e di riprovare in essi canoni ciò
che meritasse censura, con accettar quello
che si fosse creduto lodevole. Ma il
papa, dopo aver tenuto in bilancio questo
affare per lungo tempo, finalmente
rimandò gli stessi canoni indietro senza
attentarsi di correggerli. Si sforza il cardinal
Baronio <span class="fnote">[Baron., in Annal. Eccl.]</span> di scusare e giustificare
per questa maniera d'operare il pontefice,
ma con ragioni che non appagano.
A buon conto, Anastasio bibliotecario,
cardinale più vecchio del Baronio, non
ebbe difficoltà di dire che <i>humana fragilitate
timidus</i> non osò emendarli. E il
padre Cristiano Lupo <span class="fnote">[Lupus, in Notis ad Concil. Trullan.]</span> osservò che
più saggiamente operò dipoi papa <i>Costantino</i>
e non meno di lui papa <i>Giovanni
VIII</i>, con esaminarli e separare il grano
dal loglio, come costa dalla prefazione
del medesimo Anastasio al concilio VII
generale. Giacchè non sappiamo gli anni
<span class="pagenum" id="Page_123">[123]</span>
precisi dei duchi del Friuli, mi sia lecito
di rapportar qui ciò che Paolo Diacono <span class="fnote">[Paulus Diacon., de Gest. Longobard., lib. 6,
cap. 24.]</span>
lasciò scritto di <i>Ferdulfo</i> duca di
quella contrada, uomo vanaglorioso e di
lingua poco ritenuta. Cercava pure costui
la gloria di avere almeno una volta
vinto i confinanti Schiavoni; e però diede
infin dei regali a certuni d'essi, acciocchè
movessero guerra al Friuli.
Vennero in effetto que' Barbari in gran
numero, e mandarono innanzi alcuni
saccomanni, che cominciarono a rubar
le pecore de' poveri pastori. Lo <i>sculdais</i>,
ossia il giusdicente di quella villa, per
nome <i>Argaido</i>, uomo nobile e di gran
coraggio, uscì contra di loro co' suoi
armati, ma non li potè raggiugnere. Nel
tornar poi indietro s'incontrò nel duca
Ferdolfo, il quale inteso che gli Schiavoni
senza danno alcuno se n'erano andati
con Dio, in collera gli disse: <i>Si vede
bene che voi non siete capace di far prodezza
alcuna, da che avete preso il vostro
nome da arga</i>. Presso i Longobardi, che
si piccavano forte d'esser uomini valorosi
e persone di onore, la maggiore
ingiuria che si potesse dire ad uno, era
quella di <i>arga</i>, significante un <i>poltrone</i>,
un <i>pauroso</i>, un <i>uomo da nulla</i>. Come abbiamo
dalla legge 384 del re Rotari,
era posta pena a chi dicesse <i>arga</i> ad
alcuno; e costui dovea disdirsi e pagare.
Che se poi avesse voluto sostenere
che con ragione avea proferita quella
parola, allora la spada e il duello, secondo
il pazzo ripiego di que' barbari tempi,
decideva la lite. Argaido, udita questa
ingiuria, rispose: <i>Piaccia a Dio che
nè io, nè voi usciam di questa vita prima
di aver fatto conoscere chi di noi due sia
più poltrone</i>.
</p>

<p>
Dopo alquanti giorni sopravvenne
lo sforzo degli Schiavoni, che s'andarono
ad accampare in cima di una montagna,
cioè in luogo difficile, a cui si
potessero accostare i Furlani. Ferdolfo
duca arrivato col suo esercito, andava
<span class="pagenum" id="Page_124">[124]</span>
rondando per trovar la maniera men
difficile d'assalire i nemici; quando se
gli accostò il suddetto Argaido con dirgli
che si ricordasse di averlo trattato
da arga, e che ora era il tempo di far
conoscere chi fosse più bravo. Poi soggiunse:
<i>E venga l'ira di Dio sopra colui
di noi due, che sarà l'ultimo ad assalir
gli Schiavoni</i>. Ciò detto, spronò il cavallo
alla volta de' Barbari, salendo per la
montagna. Ferdolfo, spronato anch'egli
da quelle parole, per non esser da meno,
il seguitò. Allora i Barbari, che aveano
il vantaggio del sito, li riceverono piuttosto
con sassi, che con armi, e scavalcando
quanti andavano arrivando, ne
fecero strage; e più per azzardo che
per valore ne riportarono vittoria, con
restarci morto lo stesso duca Ferdolfo
ed Argaido, ed anche tutta la nobiltà
del Friuli, per badare ad un vano puntiglio,
e anteporlo ai salutevoli consigli
della prudenza. Aggiugne Paolo che il
solo <i>Munichi</i> padre di <i>Pietro</i>, il quale fu
poi duca di Friuli, e padre di <i>Orso</i>, che
fu duca di Ceneda, la fece da valentuomo.
Perciocchè gittato da cavallo, essendogli
subito saltato addosso uno Schiavone,
ed avendogli legate le mani con
una fune, egli colle mani così impedite
strappò la lancia dalla destra dello Schiavone,
e con essa il percosse, e poi con
rotolarsi giù per la montagna ebbe la
fortuna di salvarsi. Ed è ben da notare
che in questi tempi vi fossero duchi di
Ceneda, perchè questo è potente indizio
che il ducato del Friuli non abbracciasse
per anche molte città, e si ristrignesse
alla sola città di <i>Forum Julii</i>, chiamata
oggidì <i>Cividal di Friuli</i>. Morto <i>Ferdolfo</i>,
fu creato duca del Friuli, <i>Corvolo</i>, il quale
durò poco tempo in quel ducato, perchè
avendo offeso il re (Paolo <span class="fnote">[Paulus Diaconus, in Gest. Longobard.,
lib. 6, cap. 23 et 26.]</span> non
dice qual re) gli furono cavati gli occhi
colla perdita di quel governo. Dopo lui
fu creato duca del Friuli <i>Pemmone</i>, nativo
da Belluno, che per una briga avuta
<span class="pagenum" id="Page_125">[125]</span>
nel suo paese era ito ad abitare nel
Friuli, cioè in Cividal di Friuli, uomo di
ingegno sottile, che riuscì di molta utilità
al paese. La promozione sua è riferita
all'anno precedente dal dottissimo padre
Bernardo Maria de Rubeis <span class="fnote">[De Rubeis, Monument. Eccl. Aquilejens.,
cap. 3.]</span>. Pemmone
aveva una moglie nomata Ratberga,
contadina di nascita, e di fattezze di
volto ben grossolane, ma sì conoscente
di sè stessa, che più volte pregò il marito
di lasciarla, e di prendere un'altra
moglie che convenisse a un duca par
suo: segno che in quei tempi barbarici
doveva esservi l'abuso di ripudiare una
moglie per passare ad altre nozze. Ma
Pemmone da uomo saggio, qual era,
più si compiaceva d'aver una moglie sì
umile e di costumi sommamente pudichi,
che d'averla nobile e bella, e però
stette sempre unito con lei. Dal loro
matrimonio nacquero col tempo tre figliuoli,
cioè <i>Ratchis</i>, <i>Ratcait</i> ed <i>Astolfo</i>,
il primo e l'ultimo de' quali col tempo
ottennero la corona del regno longobardico,
e renderono gloriosa la bassezza
della lor madre. Finalmente questo
Pemmone vien commendato da Paolo,
perchè, raccolti i figliuoli di tutti quei
nobili che aveano lasciata la vita nel
sopraddetto conflitto, gli allevò insieme
co' suoi figliuoli, come se tutti gli avesse
egli generati.
</p>

<hr />
</div>

<div class="chapter">
<h2 class="hidden" id="DCCVII">DCCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCVII</span>. Indizione <span class="scp">V</span>.</td>
  </tr>
  <tr>
    <td><span class="smcap">Giovanni</span> VII papa 3.</td>
  </tr>
  <tr>
    <td><span class="smcap">Giustiniano</span> II imperadore di nuovo regnante 3.</td>
  </tr>
  <tr>
    <td><span class="smcap">Ariberto</span> II re 7.</td>
  </tr>
</table>

<p>
Circa questi tempi, se pure non fu
nell'anno precedente, per attestato di
Anastasio <span class="fnote">[Anastas., in Johann. VII.]</span> e di Paolo Diacono <span class="fnote">[Paulus Diaconus, lib. 6, cap. 28.]</span>, il
re <span class="smcap">Ariberto</span> fece conoscere la sua venerazione
verso la Sede apostolica. Godeva
essa ne' vecchi tempi de' <i>patrimonii</i> nelle
<span class="pagenum" id="Page_126">[126]</span>
<i>Alpi Cozie</i>, ma questi erano stati occupati
o dai Longobardi, o da altre private
persone. Probabilmente altri papi
aveano fatta istanza per riaverli, ma
senza frutto. Ariberto fu quegli che fece
giustizia ai diritti della Chiesa romana,
e mandò a papa <i>Giovanni</i> un bel diploma
di donazione, ossia di confermazione,
o restituzione di quegli stabili, scritto in
lettere d'oro. Pensa il cardinal Baronio <span class="fnote">[Baron., Annal. Eccl. ad ann. 704 et 712.]</span>
che la <i>provincia</i> dell'<i>Alpi Cozie</i>
appartenesse alla santa Sede; ma chiaramente
gli storici suddetti parlano del
<i>patrimonio dell'Alpi Cozie</i>; e gli eruditi
sanno che <i>patrimonio</i> vuol dire un bene
<i>allodiale</i>, come poderi, case, censi, e non
un bene signorile e demaniale, come le
città, castella, provincie dipendenti dai
principi. Di questi <i>patrimonii</i> la Chiesa
romana ne possedeva in Sicilia, in Toscana,
e per molte altre parti d'Italia,
anzi anche in Oriente, come ho dimostrato
altrove <span class="fnote">[Antiquit. Italic., Dissert. LXIX.]</span>. Oltre di che, non sussiste,
come vuol Paolo Diacono, che la
<i>provincia dell'Alpi Cozie</i> abbracciasse
allora Tortona, Acqui, Genova e Savona,
città al certo che non furono mai in dominio
della Chiesa romana. Ciò che si
intende per <i>Alpi Cozie</i>, l'hanno già dimostrato
eccellenti geografi. Che se il cardinal
Baronio cita la lettera di Pietro
Oldrado a Carlo Magno, in cui si legge
che Liutprando re <i>donationem, quam
beato Petro Aripertus rex donaverat, confirmavit,
scilicet Alpes Cottias, in quibus
Janua est</i>: egli adopera un documento
apocrifo, e composto anche da un ignorante.
Basta solamente osservare quel <i>donationem,
quam donaverat</i>, Anastasio dice
<i>donationem patrimonii Alpium Cottiarum,
quam Aripertus rex fecerat</i>. Ma <i>Giovanni
VII</i> papa nel presente anno a' dì 17 di
ottobre fu chiamato da questa vita mortale
all'immortale, e la santa Sede restò
vacante per tre mesi. Per opera di questo
pontefice, come si ha dalle croniche
monastiche, l'insigne monistero di <i>Subbiaco</i>
<span class="pagenum" id="Page_127">[127]</span>
nella Campagna di Roma, già abitato
da san Benedetto, e rimasto deserto
per più di cento anni, cominciò a risorgere,
avendo quivi esso papa posto l'abbate
Stefano, che rifece la basilica e il
chiostro, e lasciovvi altre memorie della
sua attenzione e pietà.
</p>

<hr />
</div>

<div class="chapter">
<h2 class="hidden" id="DCCVIII">DCCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCVIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Sisinnio</span> papa 1.</td>
  </tr>
  <tr>
    <td><span class="smcap">Costantino</span> papa 1.</td>
  </tr>
  <tr>
    <td><span class="smcap">Giustiniano</span> II imperadore di nuovo regnante 4.</td>
  </tr>
  <tr>
    <td><span class="smcap">Ariberto</span> II re 8.</td>
  </tr>
</table>

<p>
Fu consecrato papa in quest'anno
<i>Sisinnio</i> nativo di Soria, uomo di petto,
e che avea gran premura per la difesa e
conservazione di Roma; al qual fine,
come se fosse stato giovane e sano, fece
anche dei preparamenti per rifare le
mura di quella augusta città. Ma per la
gotta era sì malconcio di corpo, e specialmente
delle mani, che gli bisognava
farsi imboccare, non potendo farlo da
sè stesso. Però non tardò la morte a
visitarlo, avendo tenuto il pontificato
solamente per venti giorni. Nel dì 25 di
marzo a lui succedette <i>Costantino</i>, anch'esso
di nazione soriana, pontefice di
rara mansuetudine e bontà, ne' cui tempi,
dice Anastasio <span class="fnote">[Anastas. Biblioth., in Constant.]</span>, che per tre anni
si provò in Roma una fiera carestia,
dopo i quali così doviziosa tornò la fertilità
delle campagne, che si mandarono
in obblio tutti gli stenti passati. In quest'anno
mancò di vita <i>Damiano</i> arcivescovo
di Ravenna, e in suo luogo fu
eletto <i>Felice</i>, uomo di bassa statura, macilente,
ma da Agnello <span class="fnote">[Agnell., Vit. Episc. Ravenn. tom. 2 Rer. Ital.]</span>, scrittore mal
affetto alla Chiesa romana, rappresentato
per uomo pieno di spirito di sapienza,
perchè volle cozzar coi papi, benchè lo
stesso Agnello di ciò non faccia menzione.
Ne fa bene Anastasio con dire che
egli andò a Roma, e fu consecrato vescovo
<span class="pagenum" id="Page_128">[128]</span>
da papa Costantino. Ma allorchè
si trattò di mettere in iscritto la sua
protesta di essere ubbidiente al romano
pontefice, e di rinunziare all'iniqua pretensione
dell'autocefalia, ossia indipendenza,
così imbeccato dal clero e da' cittadini
di Ravenna, non vi si sapeva indurre.
Gli parlarono nondimeno sì alto
i ministri imperiali di Roma, che per timore
stese una dichiarazione, non come
egli doveva e portava il costume, ma come
gl'insinuò la sua ripugnanza a farla.
Questa poi posta dal pontefice nello scrupolo
di san Pietro, dicono che fu da lì a
qualche giorno trovata offuscata e come
passata pel fuoco. Ma Iddio tardò poco a
gastigar la superbia di lui e de' Ravennati,
siccome vedremo fra poco. In questo
anno <i>Giustiniano</i> Augusto, testa leggera
e bestiale, dimentico oramai dei servigii
a lui prestati dai Bulgari, e della lega fatta
con Terbellio principe loro, messa insieme
una potente flotta e un gagliardo esercito,
si mosse a' loro danni, ma gli andò
ben fatta, come si meritava. Coll'armata
navale per mare cominciò a travagliare
la città d'Anchialo, e lasciò la
cavalleria alla campagna. Se ne stava
questa sbandata coi cavalli al pascolo
senza guardia alcuna, come in paese di
pace. I Bulgari, adocchiata dalle colline
la poca disciplina dei Greci, serrati in
uno squadrone, si scagliarono loro addosso,
con ucciderne assaissimi, e molti
più farne prigioni, e presero i cavalli e i
carriaggi d'essa armata. L'imperadore,
che era in terra, fu obbligato alla fuga,
e a ritirarsi nella prima fortezza che
trovò del suo dominio, dove gli convenne
star chiuso per tre giorni, perchè i
Bulgari l'aveano incalzato fin là. E non
partendosi costoro di sotto alla piazza,
il bravo Augusto, tagliati i garretti ai
cavalli, e lasciate l'armi, s'imbarcò di
notte, e svergognato se ne tornò a Costantinopoli.
</p>

<p>
<span class="pagenum" id="Page_129">[129]</span>
</p>

<hr />
</div>

<div class="chapter">
<h2 class="hidden" id="DCCIX">DCCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCIX</span>. Indizione <span class="scp">VII</span>.</td>
  </tr>
  <tr>
    <td><span class="smcap">Costantino</span> papa 2.</td>
  </tr>
  <tr>
    <td><span class="smcap">Giustiniano</span> II imperadore di nuovo regnante 5.</td>
  </tr>
  <tr>
    <td><span class="smcap">Ariberto</span> II re 9.</td>
  </tr>
</table>

<p>
Pensava ogni dì a qualche nuova
vendetta l'imperador <i>Giustiniano</i>, e gli
vennero in mente i Ravennati, caduti
in sua disgrazia, non so se perchè ricordevole
che si fossero nell'anno 692 opposti
al suo uffiziale Zacheria mandato
a Roma per imprigionare <i>Sergio</i> papa,
oppure perchè nella sua precedente caduta
avessero dati segni d'allegrezza, o
certamente non gli fossero stati fedeli.
Racconta Anastasio <span class="fnote">[Anast., in Constant.]</span> ch'egli mandò
<i>Teodoro</i> patrizio e generale dell'esercito
di Sicilia con una flotta di navi a Ravenna,
il quale prese la città, e tutti i
ribelli che ivi trovò mise ne' ceppi e
mandolli a Costantinopoli con tutte le
loro ricchezze, messe in quella congiuntura
a sacco. Aggiugne ch'essi cittadini,
per giudizio di Dio e per sentenza del
principe degli Apostoli, riportarono il
gastigo della loro disubbidienza alla
Sede apostolica, essendo stati fatti tutti
perire d'amara morte, e, fra gli altri,
privato degli occhi il loro arcivescovo
<i>Felice</i>, che di poi fu relegato nelle coste
del mare Eusino, ossia del Ponto, probabilmente
a Chersona, stanza solita
degli esiliati. Bisogna ora ascoltare Agnello
ravennate <span class="fnote">[Agnell., in Vit. Episcopor. Ravennat., tom.
2. Rer. Italic.]</span>, che poco più di
cento anni dopo descrisse questa tragedia
della sua città. Narra egli, nella vita
di Felice arcivescovo, che l'uffiziale spedito
da Giustiniano fermossi fuor di
Ravenna colle navi ancorate al lido. Nel
primo dì fece un bellissimo accoglimento
ai primarii cittadini, ed invitolli pel
dì seguente. Poi fatto addobbar di cortinaggi
il tratto di uno stadio sino al mare,
e colà concorsa tutta la nobilità di
<span class="pagenum" id="Page_130">[130]</span>
Ravenna, cominciò ad ammettergli a due
a due all'udienza. Ma non sì tosto erano
dentro, che venivano presi, e con gli
sbadacchi in bocca condotti in fondo di
una nave. Con tal frode restarono colti
tutti i nobili della terra, fra gli altri
<i>Felice</i> arcivescovo e <i>Giovanniccio</i>, quel
valente ravennate che avea servito nella
segretaria del medesimo imperadore.
Ciò fatto, i Greci entrarono in Ravenna,
diedero il sacco, attaccarono il fuoco in
assaissimi luoghi della città, che si riempiè
di urli e di pianti, e rimase in un
mar di miserie. Poscia diedero le vele
al vento, e condussero a Costantinopoli
i prigioni. Ed ecco come trattavano i
Greci il misero popolo italiano che restava
suddito al loro dominio. Quei
Longobardi, che non si sogliono senza
orrore nominar da taluno, un pacifico
e buon governo intanto faceano godere
al resto dell'Italia. In quest'anno i Saraceni
assediarono Tiana città della
Cappadocia. Giustiniano per farli sloggiare
vi mandò molte brigate d'armati
sotto due generali, che, oltre al non andare
d'accordo, attaccarono senz'ordine
il nemico, e furono rotti colla perdita
di tutto l'equipaggio, e così restò la
città preda dei Barbari.
</p>

<hr />
</div>

<div class="chapter">
<h2 class="hidden" id="DCCX">DCCX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCX</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Costantino</span> papa 3.</td>
  </tr>
  <tr>
    <td><span class="smcap">Giustiniano II</span> imperadore di nuovo regnante 6.</td>
  </tr>
  <tr>
    <td><span class="smcap">Ariberto II</span> re 10.</td>
  </tr>
</table>

<p>
Fra le sue crudeltà e pazzie non lasciò
l'imperador <i>Giustiniano</i> di desiderar
l'accordo fra la Chiesa romana e greca
in ordine ai canoni del concilio trullano.
Per ottener questo bene, conoscendo
che gioverebbe assai la presenza del romano
pontefice, spedì, secondochè attesta
Anastasio, ordine a papa <i>Costantino</i>
di portarsi a Costantinopoli. Però fece
egli preparar delle navi per fare il viaggio
di mare, e nel dì 5 di ottobre del
presente anno imbarcatosi, sciolse dal
<span class="pagenum" id="Page_131">[131]</span>
porto Romano, conducendo seco <i>Niceta</i>
vescovo di Selva Candida, <i>Giorgio</i> vescovo
di Porto, e molti altri del clero romano.
Arrivò a Napoli, dove fu accolto
da <i>Giovanni</i> patrizio ed esarco, soprannomato
<i>Rizocopo</i>, il quale era inviato
per succedere a <i>Teofilatto</i> esarco. Quindi
passato in Sicilia, quivi trovò <i>Teodoro</i>
patrizio e generale dell'armi, che gli fece
un suntuoso incontro; e con suo vantaggio,
perchè venne malato a riceverlo,
e se ne tornò indietro guarito. Per Reggio
e Crotone s'avanzò fino a Gallipoli,
dove morì il vescovo Niceta, e di là andò
ad Otranto. In quella città, perchè sopravvenne
il verno, bisognò che si fermasse;
e colà ancora pervenne lettera
dell'imperadore, portante un ordine a
tutti i governatori de' luoghi per dove
avesse da passare il papa, che usassero
verso di lui lo stesso onore che farebbono
alla persona del medesimo Augusto.
Giunsero in quest'anno a Costantinopoli
i prigioni ravennati, e furono menati
davanti all'inumano Augusto, il quale era
assiso in una sedia coperta d'oro e tempestata
di smeraldi, col diadema tessuto
d'oro e di perle, e lavorato da <i>Teodora</i>
Augusta sua moglie. Comandò egli che
tutti fossero messi in carcere, per determinar
poscia la maniera della lor morte.
In una parola, tutti quei senatori e nobili,
chi in una chi in un'altra forma furono
crudelmente fatti morire. Aveva anche
giurato l'implacabil regnante di tor la
vita all'arcivescovo <i>Felice</i> <span class="fnote">[Agnell., in Vit. Felicis.]</span>; ma se
merita in ciò fede Agnello, la notte dormendo
gli apparve un giovane nobilissimo
con a canto esso arcivescovo, che
disse: <i>Non insanguinar la spada in quest'uomo</i>.
Svegliato l'imperadore, raccontò
il sogno a' suoi; poscia, per osservare
il giuramento, fece portare un bacino di
argento infocato, e spargervi sopra dell'aceto,
e in quello fatti per forza tener
gli occhi fissi a Felice, tanto che si disseccò
la pupilla, il lasciò cieco. Tale era
l'uso de' Greci, per torre l'uso della vista
<span class="pagenum" id="Page_132">[132]</span>
alle persone, e di là nacque l'italiano
<i>abbacinare</i>. Fu dipoi esso arcivescovo
mandato in esilio nella Crimea. Sommamente
riuscì quest'anno pernicioso e
funesto alla Cristianità, perchè gli Arabi,
ossia i Saraceni, non contenti del loro
vasto imperio, consistente nella Persia,
e continuato di là fino allo stretto di Gibilterra,
passato anche il Mediterraneo,
fecero un'irruzione nella Spagna, dove
poscia nell'anno seguente fermarono il
piede, e ve lo tennero fino all'anno 1492,
in cui Granata fu presa dall'armi de' cattolici
monarchi Ferdinando re ed Isabella
regina di Castiglia e d'Aragona. Cominciò,
dissi, in quest'anno a provarsi
in quel regno la potenza de' Monsulmani
o Musulmani, voglio dire de' Maomettani,
e poi nel seguente continuarono le
loro conquiste, con riportar varie vittorie
sopra i già valorosi Visigoti cattolici,
la gloria de' quali restò quasi interamente
estinta, e per colpa principalmente di
un Giuliano conte, traditore della patria
sua. Fama nondimeno è che in questo
anno seguisse un combattimento, rinnovato
per otto giorni continui, fra i Cristiani
e i Saraceni, e che restassero disfatti
i primi colla morte dello stesso
cattolico re <i>Rodrigo</i>. Certo è che a poco
a poco s'impadronirono quegli infedeli
di Malega, Granata, Cordova, Toledo e
di altre città e provincie, dove cominciò
a trionfare il maomettismo, ancorchè
coloro lasciassero poi libero l'uso della
religion cristiana cattolica ai popoli soggiogati.
</p>

<hr />
</div>

<div class="chapter">
<h2 class="hidden" id="DCCXI">DCCXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Costantino</span> papa 4.</td>
  </tr>
  <tr>
    <td><span class="smcap">Filippico</span> imperadore 1.</td>
  </tr>
  <tr>
    <td><span class="smcap">Ariberto II</span> re 11.</td>
  </tr>
</table>

<p>
Nella primavera di quest'anno continuò
<i>Costantino</i> papa il suo viaggio per
mare a Costantinopoli, dopo aver ricevuto
grandi onori dovunque egli passava <span class="fnote">[Anastas., in Constant.]</span>.
Ma insigni specialmente furono
<span class="pagenum" id="Page_133">[133]</span>
i fatti a lui, allorchè giunse colà. Sette
miglia fuori di quella regal città gli venne
incontro <i>Tiberio</i> Augusto figliuolo
dell'imperador <i>Giustiniano II</i>, colla primaria
nobilità, e <i>Ciro</i> patriarca col suo
clero, e una gran folla di popolo. Il papa
salito a cavallo con tutti di sua corte,
portando il camauro, come fa in Roma
stessa, andò ad alloggiare al palazzo di
Placidia. Saputa la sua venuta, Giustiniano,
che si trovava a Nicea, gli scrisse
immantenente una lettera piena di cortesia,
con pregarlo di venir sino a Nicomedìa,
dove anch'egli si troverebbe.
Quivi in fatti seguì il loro abboccamento,
e l'imperadore ben conoscente della
venerazion dovuta ai successori di san
Pietro, colla corona in capo s'inginocchiò
e gli baciò i piedi, ed amendue poscia
teneramente s'abbracciarono con
somma festa di tutti gli astanti. Nella seguente
domenica il papa celebrò messa,
e comunicò di sua mano l'imperadore,
che poi si raccomandò alle di lui preghiere,
acciocchè Dio gli perdonasse i
suoi peccati, e ne avea ben molti. E dopo
avergli confermati tutti i privilegii
della Chiesa romana, gli diede licenza di
tornarsene in Italia. Punto non racconta
Anastasio qual fosse il motivo, per cui
il papa venisse chiamato in Levante, nè
cosa egli trattasse coll'imperadore. I padri
Lupo <span class="fnote">[Lupus, in Notis ad Canon. Concil. Trull.]</span> e Pagi <span class="fnote">[Pagius, ad Annal. Baron.]</span> hanno immaginato,
e con verisimiglianza, che si parlasse
dei canoni del concilio trullano, e
che il pontefice confermasse quelli che
lo meritavano, con riprovar gli altri ripugnanti
alla disciplina ecclesiastica della
Chiesa latina. Pare ancora che ciò si
possa inferire da alcune parole del medesimo
Anastasio nella Vita di papa Gregorio
II. Ma non è inverisimile che quel
capo sventato di Giustiniano chiamasse
colà il papa per far vedere al mondo
ch'egli comandava a Roma, e si faceva
ubbidire anche dai sommi pontefici: giacchè
non apparisce chiaro che ciò fosse
<span class="pagenum" id="Page_134">[134]</span>
per motivo della religione. Comunque
sia, partissi il papa da Nicomedia, e benchè
da molti incomodi di sanità afflitto,
arrivò finalmente al porto di Gaeta, dove
trovò buona parte del clero e popolo
romano, e nel dì 24 di ottobre entrò in
Roma con gran plauso ed allegrezza di
tutta la città. Ma nel tempo della sua
lontananza accadde bene il contrario in
Roma, cioè uno sconcerto che arrecò
non poca afflizione a quegli abitanti.
Passando per essa città nell'andare a
Ravenna il nuovo esarco <i>Giovanni Rizocopo</i>
fece prendere Paolo, diacono e vicedomino
(cioè il maggiordomo, oppure
il mastro di casa del papa), Sergio abbate
e prete, Pietro tesoriere (parimente,
per quanto pare, del papa) e Sergio
ordinatore, e fece loro mozzare il capo.
Tace Anastasio i motivi o pretesti di
questa carnificina di persone sacre e di
alto affare. Soggiugne bensì, che costui,
andato a Ravenna, quivi, a cagion della
sue iniquità, per giusto giudizio di Dio, vi
morì di brutta morte. Questa notizia ci
apre l'adito ad attaccare al suo racconto
ciò che abbiamo da Agnello scrittore
ravennate, mentovato più volte di sopra,
la cui storia è arrivata fino ai nostri
giorni mercè di un codice manuscritto
estense. Ci fa saper questo istorico <span class="fnote">[Agnell., in Vit. Felicis, tom. 2, Rer. Italic.]</span>
che il popolo di Ravenna trovandosi in
somma costernazione e tristezza, non meno
pel sacco patito l'anno addietro, che
per la nuova del macello di tanta nobiltà
ravennate fatto in Costantinopoli, scosse
il giogo dell'indiavolato imperadore. Elessero
eglino per loro capo Giorgio,
figliuolo di quel Giovanniccio, di cui abbiam
parlato di sopra, giovane grazioso
d'aspetto, prudente ne' consigli e verace
nelle sue parole. In questa ribellione o
confederazione concorsero l'altre città
dell'esarcato, che da Agnello sono enunziate
secondo l'ordine che dovea praticarsi
per le guardie, cioè <i>Sarsina</i>, <i>Cervia</i>,
<i>Cesena</i>, <i>Forlimpopoli</i>, <i>Forlì</i>, <i>Faenza</i>, <i>Imola</i>
e <i>Bologna</i>. Divise Giorgio il popolo di
<span class="pagenum" id="Page_135">[135]</span>
Ravenna in varii reggimenti, denominati
dalle bandiere; cioè <i>bandiera</i> o <i>insegna
prima</i>, <i>la seconda</i>, la <i>nuova</i>, l'<i>invitta</i>, la
<i>costantinopolitana</i>, la <i>stabile</i>, la <i>lieta</i>, la
<i>milanese</i>, la <i>veronese</i>, quella di <i>Classe</i>, e la
<i>parte dell'arcivescovo</i> coi cherici, con gli
onorati e colle chiese sottoposte. Quest'ordine
nella milizia ravennate si
osservava tuttavia da lì a cento anni allorchè
Agnello scrisse la suddetta storia,
cioè le vite degli arcivescovi di quella
città. Ma ciò che operassero dipoi i Ravennati,
non si legge nella storia castrata
da gran tempo del medesimo Agnello.
Solamente aggiugne che Giovanniccio,
quel valente segretario di Giustiniano
Augusto, fu in questo anno, per ordine
d'esso imperadore, crudelmente tormentato
e fatto morire, e che egli chiamò
al tribunale di Dio quel crudelissimo
principe, con predire che nel dì seguente
anch'egli sarebbe ucciso. Agnese figliuola
d'esso Giovanniccio fu bisavola
del medesimo Agnello storico, da cui
sappiamo ancora che lo stesso Giovanniccio
quegli fu che mise in bell'ordine
il messale, le ore canoniche, le antifone
e il rituale, de' quali si servì da lì innanzi
la Chiesa di Ravenna. Ora egli è da credere
che <i>Giovanni Rizocopo</i> nuovo esarco,
giunto in vicinanza di Ravenna, in
vece di prendere le redini del governo
trovasse ivi la morte per l'ammutinamento
di due' popoli. Ma è cosa da maravigliarsi
come Girolamo Rossi <span class="fnote">[Rubeus, Histor. Ravenn., lib. 4.]</span>, descrivendo
i fatti de' Ravennati in questi
tempi, confondesse i tempi, e di suo capriccio
descrivesse avvenimenti, de' quali
non parla l'antica storia, o diversamente
ne parla.
</p>

<p>
Verificossi poi la morte dell'imperador
<i>Giustiniano</i>, siccome dicono che
avea predetto Giovanniccio. Come succedesse
quella tragedia, l'abbiamo da
Teofane <span class="fnote">[Theoph., in Chronogr.]</span>, da Niceforo <span class="fnote">[Niceph., in Chron.]</span>, da
<span class="pagenum" id="Page_136">[136]</span>
Cedreno <span class="fnote">[Cedren., in Annalib.]</span> e da Zonara <span class="fnote">[Zonaras, in Historia.]</span>. Cadde in pensiero
a questo sanguinario principe di
vendicarsi ancora degli abitanti di Chersona
nella Crimea, sovvenendogli della
intenzione ch'ebbero di ammazzarlo,
allorchè egli era relegato in quella penisola.
A tale effetto mandò colà un formidabile
stuolo di navi con centomila
uomini tra soldati, artefici e rustici. Si
può sospettar disorbitante tanta gente
per mare, e che gli storici greci, soliti a
magnificar le cose loro, aprissero ancor
qui più del dovere la bocca. Stefano
patrizio fu scelto per general dell'impresa,
e con ordine di far man bassa
sopra que' popoli. Scrive Paolo Diacono <span class="fnote">[Paulus Diaconus, lib. 6, cap. 31.]</span>,
che trovandosi allora papa Costantino
alla corte, dissuase per quanto
potè l'imperadore da sì crudele impresa;
ma non gli riuscì d'impedirla. Grande
fu la strage, e i principali del Chersoneso
parte furono inviati colle catene a
Costantinopoli, parte infilzati negli spiedi
e bruciati vivi, parte sommersi nel
mare. Giustiniano, all'intendere che si
era perdonato ai giovani e fanciulli, andò
nelle furie, e comandò che l'armata
nel mese d'ottobre tornasse colà a fare
del resto. Ma sollevatasi una gran fortuna
di mare, quasi tutta questa armata
andò a fondo, calcolandosi (se pur si
può credere) che vi perissero circa sessantatremila
persone: del che non solo
non si attristò il pazzo imperadore, ma
con giubilo comandò che si preparasse
un'altra flotta, e si andasse a compiere la
presa risoluzione, con distruggere tutte
le città e castella della Crimea. Ora quei
del paese, che erano fuggiti o sopravanzati
alle spade, avvisati di questa barbara
risoluzione, si unirono, si fortificarono,
ottennero soccorso dai Gazari, e dopo
aver ripulsate le armi cesaree, proclamarono
imperadore <i>Bardane</i> che assunse il
nome di <i>Filippico</i>, il quale, mandato in
<span class="pagenum" id="Page_137">[137]</span>
esilio molti anni prima, siccome dicemmo
all'anno 701, fu chiamato, o accorse colà
in tal congiuntura. <i>Mauro</i> patrizio colla
sua flotta, per timore di essere gastigato
da Giustiniano, si unì con Filippico, e tutti
concordemente sul fine di quest'anno
giunsero a Costantinopoli, dove pacificamente
fu ammesso il nuovo Augusto,
giacchè Giustiniano dianzi uscito in campagna
colle poche truppe che avea, e
con un rinforzo ottenuto dai Bulgari, non
fu a tempo di prevenire Filippico. Spedito
dipoi contra di esso Giustiniano
<i>Elia</i> generale di Filippico, tanto seppe
adoperarsi, che tirò nel suo partito i
soldati del di lui esercito, mandò contenti
a casa i Bulgari, ed avuto in mano
il bestiale imperadore Giustiniano, con
un colpo di sciabla gli fece, come potè,
pagare il sangue d'innumerabili cristiani
da lui sparso. Inviata a Costantinopoli
la di lui testa, d'ordine di Filippico fu
poi portata a Roma. <i>Tiberio</i> Augusto di
lui figliuolo scappato in chiesa, ne fu
per forza estratto, ed anch'egli tolto di
vita. Questo fine ebbe <i>Giustiniano Rinotmeto</i>,
cattivo figliuolo di un ottimo padre,
che, sedotto dallo spirito della vendetta,
andò fabbricando a sè stesso la
propria rovina, e colla sua morte liberò
da un gran peso la terra. In quest'anno
ancora diede fine a' suoi giorni <i>Childeberto
III</i>, re di Francia, che ebbe per
successore <i>Dagoberto III</i>, tutti re di
stucco in questi tempi, perchè re vero,
benchè senza nome, era <i>Pippino</i> di Eristallo
loro maggiordomo.
</p>

<hr />
</div>

<div class="chapter">
<h2 class="hidden" id="DCCXII">DCCXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXII</span>. Indizione <span class="scp">X</span>.</td>
  </tr>
  <tr>
    <td><span class="smcap">Costantino</span> papa 5.</td>
  </tr>
  <tr>
    <td><span class="smcap">Filippico</span> imperadore 2.</td>
  </tr>
  <tr>
    <td><span class="smcap">Aliprando</span> re 1.</td>
  </tr>
  <tr>
    <td><span class="smcap">Liutprando</span> re 1.</td>
  </tr>
</table>

<p>
Sotto il nuovo imperadore <i>Filippico</i>
si credeva omai di goder pace e tranquillità
il romano imperio, quando costui
si venne a scoprire imbevuto di errori
contrarii alla dottrina ed unità della
<span class="pagenum" id="Page_138">[138]</span>
Chiesa cattolica. Si disse (ma forse fu
una ciarla inventata da alcuno) che
un monaco del monistero di Callistrato
molti anni prima gli avea più volte predetto
l'imperio, con raccomandargli insieme
di abolire il concilio sesto generale,
come cosa mal fatta, se pure a lui
premeva di star lungamente sul trono.
Gliel promise Bardane <span class="fnote">[Theoph., in Chronogr.]</span>, ossia Filippico,
e la parola fu mantenuta. Poco dunque
stette, dopo esser giunto al comando,
che raunato un conciliabolo di vescovi,
o adulatori o timorosi, fece dichiarar
nullo il suddetto concilio, ed insieme
condannare i padri che lo aveano tenuto,
avendo già cacciato dalla sedia di Costantinopoli
<i>Ciro</i>, e a lui sostituito <i>Giovanni</i>
aderente ai suoi errori. Se ne stava
poi questo novello Augusto passando
le ore in ozio nel palazzo, e pazzamente
dilapidando i tesori raunati dai precedenti
Augusti, e massimamente dal suo
predecessore Giustiniano II con tanti
confischi da lui fatti sotto varii pretesti.
Per altro nel parlare era molto eloquente,
e veniva riputato uomo prudente;
ma ne' fatti si scoprì inabile a sì gran
dignità, e specialmente sporcò la sua
vita coll'eresia e con gli adulterii, essendo
penetrata la sua lussuria fin dentro
i chiostri delle sacre vergini. La fortuna
di Filippico fu ancor quella di <i>Felice</i>
arcivescovo di Ravenna, il quale accecato
viveva in esilio nella Crimea <span class="fnote">[Agnell., in Vit. Felicis, tom. 2 Rer. Italic.]</span>.
Venne egli rimesso in libertà dal nuovo
Augusto, con fargli restituire quanto
avea perduto. Fu anche regalato da lui
di molti vasi di cristallo, ornati d'oro
e di pietre preziose. Fra gli altri doni
v'era una corona picciola d'oro, ma
arricchita di gemme di tanta valuta, che
un giudeo mercatante, a' tempi d'Agnello
storico, interrogato da Carlo Magno,
quanto se ne caverebbe vendendola,
rispose che tutte le ricchezze e i paramenti
della cattedral di Ravenna non
valevano tanto come quella sola corona.
<span class="pagenum" id="Page_139">[139]</span>
Ma questa, soggiugne Agnello, sotto lo
arcivescovo <i>Giorgio</i>, che fu ai suoi giorni,
sparì. Racconta dipoi esso storico
un miracolo fatto da questo arcivescovo,
con far morire daddovero chi s'era finto
morto per burlarlo. Ma in questi secoli
una gran facilità v'era a spacciare, e
molto più a credere le cose maravigliose;
e noi, dopo aver veduto la superbia
di questo prelato che volle cozzar coi
romani pontefici, non abbiamo gran
motivo di tenerlo per santo. Convien
nondimeno confessare il vero, e ne abbiam
la testimonianza di Anastasio bibliotecario <span class="fnote">[Anastas. Biblioth. in Constant.]</span>,
che, ritornato questo arcivescovo
in Italia, pentito dell'antico
orgoglio, mandò a Roma la sua profession
di fede e l'atto della sua sommessione
al papa, con che si riconciliò colla
Chiesa romana, e visse poi sempre di
accordo con lei. Secondo tutte le apparenze,
Felice arcivescovo quegli fu che
fece depor l'armi ai Ravennati e cessar
la cominciata loro ribellione. Tre mesi
dopo l'arrivo in Roma di papa <i>Costantino</i>,
cioè verso il fine di gennaio dell'anno
presente, arrivò colà la nuova della
mutazione accaduta in Costantinopoli,
colla creazione d'un imperadore eretico:
cosa che turbò forte esso papa e
tutta la Chiesa. Venne dipoi anche lettera
del medesimo Augusto, che portava
la dichiarazione degli errori di lui: ma
il papa col consiglio del clero la rigettò.
Anzi acceso di zelo tutto il popolo romano,
fece pubblicamente dipingere nel
portico di san Pietro i sei concilii generali,
acciocchè ben comparisse il suo
attaccamento alla vera fede. Animosamente
ancora dipoi si oppose all'ordine
mandato da Costantinopoli, che simili
pitture si abolissero. Andò tanto innanzi
lo zelo di esso popolo, che fu risoluto
di non riconoscere Filippico per imperadore,
nè di ammettere il suo ritratto,
siccome si solea fare degli altri Augusti,
con riporlo poi in una chiesa, nè di nominarlo
nella messa e negli strumenti,
<span class="pagenum" id="Page_140">[140]</span>
nè di lasciar correre moneta battuta da
lui. Ciò vien pure attestato da Paolo
Diacono.
</p>

<p>
Fino a questi tempi <i>Ansprando</i>, aio
del fu re <i>Liutberto</i>, avea fermato il piede
in Baviera. Probabilmente era anche
egli o nativo o oriondo di quel paese, che
avea dato più re ai Longobardi in Italia,
siccome abbiam veduto <span class="fnote">[Paulus Diaconus, lib. 6, cap. 35.]</span>. Ora egli,
ottenuto un poderoso corpo di soldatesche
da <i>Teodeberto</i> duca d'essa Baviera,
venne in Italia contra del re <i>Ariberto II</i>,
che non fu pigro ad incontrarlo colle
sue forze. Seguì fra loro una giornata
campale, che costò di gran sangue all'una
e all'altra parte. La notte fu quella
che separò i combattenti; e la verità
è, che i Bavaresi ebbero la peggio, e si
preparavano alla fuga. Ma Ariberto, che
non dovea essere bene informato del
loro stato, in vece di star saldo nel suo
accampamento, giudicò meglio di ritirarsi
coll'esercito in Pavia. Questa risoluzione,
sì, perchè rimise in petto ai
nemici l'ardire, e sì perchè tornò in
vergogna e danno de' Longobardi, parendo
che fossero vinti, cagionò tale
alienazion d'affetto dei Longobardi verso
di Ariberto, che protestarono di non
voler più combattere per lui, e che volevano
darsi ad Ansprando. Il perchè
Ariberto, entrato nell'anno dodicesimo
del suo regno, temendo di sua vita, determinò
di ritirarsi in Francia; e preso
quant'oro potè portar seco, segretamente
fuggì dalla città. Ma mentre egli vuol
passare a nuoto il Ticino, il peso dell'oro
(se pur si può credere) fu cagione
ch'egli restasse affogato nell'acque.
Trovato nel dì seguente il suo cadavero,
gli fu data sepoltura nella chiesa di san
Salvatore fuori della porta di ponente,
fabbricata dal re Ariberto I, suo avolo.
A riserva del principio del regno di questo
re, che coll'usurpazione e colla crudeltà
si tirò dietro il biasimo dei saggi,
<i>Ariberto II</i> si fece conoscere principe
pio, limosiniere e amatore della giustizia.
<span class="pagenum" id="Page_141">[141]</span>
Ebbe egli in uso di uscir di corte la notte
travestito, e di girar qua e là, per sentire
non men da quei della terra che dai
forestieri cosa si diceva di lui per le città,
e qual giustizia si facesse dai giudici
del paese: il che serviva a lui di scorta
per rimediare ai non pochi disordini. E
qualora venivano ambasciatori de' potentati
stranieri a trovarlo, il costume
suo era di lasciarsi loro vedere con abiti
vili, e colle pellicce usate allora assaissimo
dal popolo; nè mai volle imbandir
la loro tavola di vini preziosi, nè di vivande
rare, affinchè non concepissero
grande idea del paese, e non venisse lor
voglia d'insinuar la conquista d'Italia
ai loro padroni. Ebbe un fratello per
nome <i>Gumberto</i>, che, fuggito in Francia,
quivi passò il resto de' suoi giorni, e lasciò
dopo di sè tre figliuoli, uno de' quali,
appellato <i>Ragimberto</i>, a' tempi di Paolo
Diacono era governatore della città
d'Orleans. Dappoichè terminato fu il
funerale del re Ariberto II, di concorde
volere i Longobardi elessero per re loro
<i>Ansprando</i>, personaggio provveduto di
tutte le qualità che si ricercano a ben
governar popoli, e massimamente di
prudenza, nel qual pregio ebbe pochi
pari. Ma corto di troppo fu il suo regno,
essendo stato rapito dalla morte dopo
soli tre mesi di regno in età di cinquantacinque
anni. Prima nondimeno di morire,
ebbe la consolazion d'intendere
che i Longobardi aveano proclamato re
<i>Liutprando</i> suo figliuolo, così nominato,
e non già <i>Luitprando</i>, come costa dalle
lapidi e dai documenti antichi. Fu posto
il di lui cadavero in un avello nella chiesa
di sant'Adriano, fabbricata, per quanto
si crede, da lui, col seguente epitaffio
composto di versi ritmici.
</p>

<p>
<span class="pagenum" id="Page_142">[142]</span>
</p>

<div class="poem">
<p>ANSPRANDVS, HONESTVS MORIBVS, PRVDENTIA POLLENS,</p>
<p>SAPIENS, MODESTVS, PATIENS, SERMONE FACVNDVS,</p>
<p>ADSTANTIBVS QVI DVLCIA, FAVI MELLIS AD INSTAR,</p>
<p>SINGVLIS PROMEBAT DE PECTORE VERBA.</p>
<p>CVIVS AD AETHEREVM SPIRITVS DVM PERGERET AXEM,</p>
<p>POST QVINOS VNDECIES VITAE SVAE CIRCITER ANNOS</p>
<p>APICEM RELIQVIT REGNI PRAESTANTISSIMO NATO</p>
<p>LYVTHPRANDO INCLYTO ET GVBERNACVLA GENTIS,</p>
<p>DATUM PAPIAE DIE IDVVM IVNII INDICTIONE DECIMA.</p>
</div>

<p>
Quel <i>datum Papiae</i> temo io che non
si legga così disteso nel marmo, sì perchè
questo non è un diploma o una lettera
da mettervi il <i>datum</i>, e sì perchè
non si soleva per anche dire <i>Papiae</i>,
ma bensì <i>Ticini</i>. Verisimilmente le due
sole lettere DP, che significano <i>depositus</i>,
si son convertite in <i>Datum Papiae</i>. Per
altro sta bene la nota cronologica, apparendo
da varie memorie da me rapportate
nelle Antichità Italiche, e da altre
osservate dal cardinal Baronio <span class="fnote">[Baron., Annal. Eccl.]</span>,
dal p. Pagi <span class="fnote">[Pagius, ad Annal. Baron.]</span> e da altri, che cominciò
in quest'anno a regnare il re <i>Liutprando</i>
suo figlio, giovane bensì, ma principe di
grande aspettazione. Veggasi ancora
uno strumento della primaziale di Pisa,
da me pubblicato <span class="fnote">[Antiquitat. Italic., tom. 3, pag. 1005.]</span>, da cui apparisce
che tra il febbraio e luglio dell'anno
presente Liutprando diede principio all'epoca
del suo regno. Prima nondimeno
di terminar quest'anno, vo' riferire
un fatto spettante ai tempi del re Ariberto
II, e succeduto nell'anno undecimo
del suo regno, per cui si accese in
Toscana una fiera lite fra i vescovi di
Arezzo e di Siena, che durò poi dei secoli,
come apparisce dagli Atti da me
<span class="pagenum" id="Page_143">[143]</span>
dati alla luce nelle Antichità italiche <span class="fnote">[Antiquit. Ital., Dissertat. LXXIV.]</span>.
Ne rapporterò il principio colle parole
stesse di Gerardo, vecchio primicerio
della Chiesa aretina che ne lasciò nell'anno
1057 una memoria, tuttavia esistente
manuscritta nell'archivio di quei
canonici, e da me tempo fa copiata.
<i>Aripertus</i> (dice egli) <i>filius ejus regnavit
annos XII, cujus regni anno undecimo
senensis civitatis episcopus contra Deum,
suique ordinis periculum, sanctorum patrum
firmissima jura, sanctaeque Ecclesiae
terminos transgressus, invasit quamdam
sanctae aretinae ecclesiae paroechiam,
senensi territorio positam, atque
per integrum annum enormiter, ut ipse
episcopus postea ante Liutprandum gloriosissimum
regem confessus est, usurpavit,
ordinans in ea aliquanta oracula, et
duos presbyteros; statimque synodali
terrore perterritus cessavit. Tunc autem
haec temeraria praesumptio et prima
usurpatio initium sumpsit, ut in vetustissimis
thomis ego Gerardus, antiquus
sanctae aretinae Ecclesiae primicerius,
qui et haec omnia, Deo teste, veraciter
ordinavi, legi paucis ab... Lupertianus
aretinensis episcopus cum suis domesticis
habitabat apud plebem sanctae Mariae
in Pacina, pacifico et quieto ordine exercens
ea, quae ad episcopum pertinent in
sua dioecesi. Illo autem tempore senensis
civitas erat domnicata ad manus Ariberti
regis Langobardorum, habitabatque
in ea judex regis Ariperti, nomine Gundipertus,
qui veniens simul cum Roberto
Castaldio regis Ariberti ad plebem sanctae
Mariae in Pacina, ubi episcopus Lupertianus
aritinensis erat, nullamque reverentiam
episcopo exhibens, coepit homines
ipsius episcopi injuriose atque
contumeliose distringere, atque per placita
fatigare. Quod factum, Aretini, qui
cum episcopo erant, non volentes pacificare,
tandem irruentes ipsum Godipertum
judicem senensis civitatis occiderunt. Qua
de causa universus senensis populus
commotus est adversus Lupertianum episcopum,
<span class="pagenum" id="Page_144">[144]</span>
eumque inde fugaverant, illam
que parochiam Adeodatum senensem episcopum,
qui erat consobrinus praedicti
Godoperti judicis, quem Aretini interfecerant,
volentem, nolentemque per unum
annum tenere fecerunt. Ibique tria oracula</i>
(cioè tre oratorii) <i>et duos presbyteros
enormiter, et contra ecclesiasticam
disciplinam consecravit. Obiit autem praedictus
rex anno Dominicae Incarnationis
DCCXII.</i> Vedremo andando innanzi
la continuazion di questa lite, essendo
qui solamente da osservare che
non di una sola parrocchia, ma di molte
si disputò fra que' vescovi, siccome
fra poco si osserverà. Continuarono ancora
in quest'anno i Saraceni le loro
conquiste nella Spagna, con impadronirsi
di Merida, di Siviglia, di Saragozza e
d'altre città. Solamente fece loro fronte
il valoroso <i>Pelagio</i>, che eletto re dei
Cristiani nell'Austria, riportò anche varie
vittorie contra di quegl'infedeli.
</p>

<hr />
</div>

<div class="chapter">
<h2 class="hidden" id="DCCXIII">DCCXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXIII</span>. Indizione <span class="scp">XI</span>.</td>
  </tr>
  <tr>
    <td><span class="smcap">Costantino</span> papa 6.</td>
  </tr>
  <tr>
    <td><span class="smcap">Anastasio</span> imperadore 1.</td>
  </tr>
  <tr>
    <td><span class="smcap">Liutprando</span> re 2.</td>
  </tr>
</table>

<p>
Potrebb'essere che in quest'anno
fosse succeduta l'andata di <i>Benedetto</i>
arcivescovo di Milano, uomo di santa vita,
a Roma per sua divozione, narrata
da Paolo Diacono <span class="fnote">[Paulus Diaconus, lib. 6, cap. 29.]</span> e da Anastasio bibliotecario <span class="fnote">[Anast., in Constant.]</span>.
Con tal occasione il
buon prelato spiegò le sue querele al
trono pontificio, pretendendo che a lui
appartenesse il consecrare i vescovi di
Pavia, come a metropolitano. Ma essendosi
trovato che la Chiesa romana da
gran tempo era in possesso di consecrar
que' sacri pastori, sia perchè all'arrivo
dei Longobardi in Italia l'arcivescovo
di Milano si ritirò in Genova, soggetta
all'imperadore, e seguitarono a dimorar
colà alcuni suoi successori; oppure perchè
i re longobardi procurassero al vescovo
<span class="pagenum" id="Page_145">[145]</span>
della loro principal residenza l'esenzione
dal metropolitano: comunque
fosse, certo è ch'esso arcivescovo ebbe
la sentenza contro; e però seguitarono
sempre da lì innanzi i vescovi di Pavia
ad essere indipendenti dalla cattedra di
Milano, ed immediatamente sottoposti
al romano pontefice. Per altro anticamente
non fu così, siccome io dimostrai
in una dissertazione <span class="fnote">[Anecdot. Latin. tom. 1.]</span> stampata nell'anno
1697. Abbiamo poi attestato da
esso Paolo Diacono la santità dell'arcivescovo
Benedetto, il quale in fatti
non cercò allora di acquistare un nuovo
ed inusato diritto sopra la Chiesa
di Pavia, ma bensì di ricuperare e
conservare l'antica sua autorità. In
Roma stessa seguì nel presente anno
uno sconcerto <span class="fnote">[Anastas., in Constant.]</span>. V'era per governatore
<i>Cristoforo duca</i>. Per iscavalcarlo da
quel posto, un certo <i>Pietro</i> ricorse all'esarco
di Ravenna, che gli diede le
patenti di quel governo. Ma essendo che
i Romani non voleano sentir parlare di
<i>Filippico</i> imperador monotelita, a nome
o col nome del quale era stato dato posto
a Pietro, buona parte di loro si unì
con determinazione di non voler questo
duca. La fazione adunque che sosteneva
Cristoforo si azzuffò coll'altra che era
in favore di Pietro, nella via sacra davanti
al palazzo, e ne seguirono morti e
ferite. Più oltre si sarebbe dilatato questo
fuoco, se papa <i>Costantino</i> non avesse
inviato de' sacerdoti, che coi santi vangeli
e colle croci divisero la baruffa. E
buon per la parte di Pietro, la quale già
soccombeva; ma perciocchè fu fatta ritirar
l'altra parte che si chiamava la
cristiana, Pietro proditoriamente se ne
prevalse, e fece credere d'essere rimasto
vincitore. Poco poi stette ad arrivar dalla
Sicilia la nuova che l'eretico imperador
<i>Filippico</i> era stato deposto. Come
seguisse la di lui caduta l'abbiamo da
Teofane, da Niceforo, da Zonara e da
Cedreno. Molti erano malcontenti di questo
<span class="pagenum" id="Page_146">[146]</span>
principe dopo averlo scoperto nemico
del concilio sesto universale, e tanto
più perchè egli, a cagione di questa sua
alienazione dalla sentenza cattolica, s'era
messo a perseguitare i vescovi cattolici.
S'aggiunse che i Bulgari fecero
un'improvvisa irruzione fino al canale
di Costantinopoli, e molti ancora passarono
di là, con fare un terribil saccheggio
e condur via un'immensa quantità
di prigioni, senza che Filippico facesse
provvisione alcuna in queste calamità. I
Saraceni anch'essi, dopo aver preso Mistia
ed Antiochia di Pisidia, fecero dalla
lor parte di simili incursioni con riportarne
un incredibil bottino. Ora congiurati
alcuni senatori, mossero Rufo primo
cavallerizzo a deporre questo inetto e
mal gradito imperadore. Nella vigilia di
Pentecoste con una truppa di soldati entrò
esso Rufo nel palazzo, e trovato Filippico
che dopo il pranzo dormiva, il
trasse fuori, gli fece cavar gli occhi, ma
non gli tolse la vita. Nel dì seguente di
Pentecoste, essendosi raunato il popolo
nella gran chiesa, fu eletto e coronato
imperadore <i>Artemio</i>, primo de' segretarii
di corte, a cui fu posto il nome di <i>Anastasio</i>.
Era egli versatissimo negli affari,
dottissimo e zelante della vera dottrina
della Chiesa. Non tardò il medesimo Augusto
a spedire in Italia un nuovo esarco,
cioè <i>Scolastico</i> patrizio e suo gentiluomo
di camera, che portò a papa Costantino <span class="fnote">[Anastas., in Constant.]</span>
l'imperial lettera, con cui si
dichiarava seguace della Chiesa cattolica,
e difensore del concilio sesto generale:
il che recò una somma contentezza
al papa e al popolo romano. Ed allora fu
che <i>Pietro</i> fu pacificamente installato
nella dignità di duca e governatore di
Roma, con aver prima data parola di
non offendere chi s'era opposto in addietro
al suo avanzamento. Fece in questo
anno il re <i>Liutprando</i> una giunta di
nuove leggi a quelle di Rotari e di Grimoaldo.
Nella prefazione da me
<span class="pagenum" id="Page_147">[147]</span>
stampata <span class="fnote">[Leges Langobard., P. II, T. I Rer. Italic.]</span> nel corpo delle leggi longobardiche,
egli s'intitola <i>christianus et catholicus
Deo dilectae gentis Langobardorum
rex.</i> Soggiugne di aver fatte esse leggi
<i>anno, Deo propitio, regni mei primo pridie
kalendas martias, indictione undecima,
una cum omnibus judicibus</i> (cioè coi
conti, o vogliam dire governatori della
città) <i>de Austriae et Neustriae partibus,
et de Tusciae finibus, cum reliquis fidelibus
meis Langobardis et cuncto populo
assistente.</i> Però è da notare che non si
stabilivano allora, nè si pubblicavano
leggi senza la dieta del regno e l'approvazione
de' popoli. Con ciò ancora vien
confermata la cronologia d'esso re Liutprando,
correndo nell'<i>indizione undecima</i>,
cioè nell'anno presente, il primo
anno del regno suo. Noi troviamo in un
documento <span class="fnote">[Antiquit. Italic., tom. 1, p. 227.]</span> di quest'anno Walperto
(lo stesso che Gualberto) duca della città
di Lucca, cioè governatore di quella
città.
</p>

<hr />
</div>

<div class="chapter">
<h2 class="hidden" id="DCCXIV">DCCXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXIV</span>. Indizione <span class="scp">XII</span>.</td>
  </tr>
  <tr>
    <td><span class="smcap">Costantino</span> papa 7.</td>
  </tr>
  <tr>
    <td><span class="smcap">Anastasio</span> imperadore 2.</td>
  </tr>
  <tr>
    <td><span class="smcap">Liutprando</span> re 3.</td>
  </tr>
</table>

<p>
Erasi già assodato nel regno il re
Liutprando, e tutto era in pace, quando
si venne a scoprire una trama ordita
contra di lui nella stessa Pavia <span class="fnote">[Paulus Diaconus, lib. 6, cap. 38.]</span>. Rotari
suo parente quegli era che macchinava
di torgli la vita con isperanza, per
quanto si può conghietturare, di succedergli
nel regno. A tal fine aveva egli
preparato un convito in sua casa, dove
pensava d'invitare il re, e messi in disparte
degli sgherri fortissimi, che nel
più bello del pranzo doveano fare la festa
al re. N'ebbe sentore Liutprando, e
però mandò a chiamar Rotari; e, giunto
costui alla sua presenza, tastò colle mani
s'era vero che portasse il giaco sotto
ai panni, come gli era stato supposto, e
<span class="pagenum" id="Page_148">[148]</span>
trovò ch'era così. Rotari scoperto diede
indietro, e sfoderò la spada per uccidere
il re, ma il re non fu mica pigro a sguainar
la sua. Allora una delle guardie,
per nome Sabone, prese per di dietro
Rotari, con restare ferito da lui nella
fronte. Accorsero l'altre guardie, e saltandogli
addosso, lo stesero morto a
terra. Quattro suoi figliuoli, che non erano
a questo spettacolo, restarono anche
essi uccisi, dovunque furono trovati. Per
attestato poi di Paolo Diacono, era Liutprando
di mirabil ardire. Gli fu riferito
che era scappato detto a due de' suoi
scudieri di volerlo ammazzare. Un dì li
fece venir seco nel più folto d'un bosco,
e messa mano alla spada, li rimproverò
per l'iniquo loro disegno, con soggiugnere
che era allora il tempo di eseguirlo.
Gli caddero a' piedi impauriti con rivelargli
il meditato delitto, e chiedergli
misericordia. Così fece con altri; e bastava
confessare e dimandar mercè, che
egli dipoi generosamente perdonava. Attese
in quest'anno il saggio imperadore
<i>Anastasio</i>, secondo la testimonianza di
Teofane <span class="fnote">[Theoph., in Chronogr.]</span>, a fortificare e provveder di
viveri la città di Costantinopoli, e far
de' mirabili preparamenti per terra e per
mare, affin di mettere argine alle continuate
conquiste de' Saraceni, non lasciando
di trattar nello stesso tempo con
loro di pace, e massimamente perchè
voce correa che volessero venir sotto
Costantinopoli. L'anno poi fu questo,
in cui venne a morte <i>Pippino</i> di Eristallo,
potentissimo maggiordomo del regno
di Francia. A lui succedette nel medesimo
grado <i>Carlo</i> appellato <i>Martello</i>, che
Alpaide sua concubina gli avea partorito,
giovane di ventiquattr'anni, ma di un
valore ed ingegno rarissimo. Egli avea
per moglie <i>Rotrude</i>, da cui erano già
nati <i>Carlomanno</i> e <i>Pippino</i>, che poi fu re
di Francia. Ma per la morte del suddetto
Pippino d'Eristallo si sconvolse tutto
il reame de' Franchi, di maniera che seguirono
varie battaglie con ispargimento
<span class="pagenum" id="Page_149">[149]</span>
di gran sangue dei popoli, come s'ha
dagli scrittori della storia franzese. Da
uno strumento scritto sotto questa indizione
nell'<i>anno secondo</i> del re Liutprando,
citato dal padre Mabillone <span class="fnote">[Mabill., Annal. Benedict., lib. 19, cap. 78.]</span>, si ricava
che continuava tuttavia nel governo
di Lucca <i>Walperto</i>, ossia <i>Gualberto</i>,
in qualità di duca o governatore, del
quale s'è fatta di sopra nel fine dell'anno
precedente menzione.
</p>

<hr />
</div>

<div class="chapter">
<h2 class="hidden" id="DCCXV">DCCXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXV</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Gregorio</span> II papa 1.</td>
  </tr>
  <tr>
    <td><span class="smcap">Anastasio</span> imperadore 3.</td>
  </tr>
  <tr>
    <td><span class="smcap">Liutprando</span> re 4.</td>
  </tr>
</table>

<p>
Terminò in quest'anno <i>Costantino</i>
papa il suo pontificato, chiamato da Dio
a miglior vita nel dì 8 di aprile, per
quanto crede il padre Pagi <span class="fnote">[Pagius, ad Annal. Baron.]</span>, con lasciar
dopo di sè una gloriosa memoria.
A lui succedette <i>Gregorio II</i> romano di
nazione, ordinato papa nel dì 19 di
maggio <span class="fnote">[Anastas., in Gregor. II.]</span>, che maggiormente illustrò
la Chiesa romana colla santità dei costumi
e colle sue insigni azioni. Era egli stato
allevato fin dalla sua più verde età nel
clero della basilica lateranense, e salito
per varii gradi al diaconato, aveva accompagnato
papa Costantino alla corte
imperiale, dove diede buon saggio del
suo sapere. Trovavasi appunto unita in
lui la scienza delle divine Scritture, l'amore
della castità, la facondia del parlare,
e la fermezza d'animo, specialmente
nella difesa della dottrina e di ciò che
riguarda la Chiesa cattolica. Nè minore
fu il suo zelo per la sicurezza di Roma
sua patria; e lo fece ben tosto conoscere,
perchè appena fu entrato nella sedia
pontificale, che fatte far delle fornaci di
calce, ordinò che si ristaurassero le mura
di quell'augusta città; e se ne cominciò
in fatti la fabbrica dalla porta di san
Lorenzo, ma non si proseguì poi per
<span class="pagenum" id="Page_150">[150]</span>
cagione di varii impedimenti che sopravvennero.
Saputasi in Costantinopoli la
di lui elezione, <i>Giovanni</i> patriarca gli
scrisse tosto una lettera composta nel
sinodo. E noi sappiam bene da Anastasio
che Gregorio gli rispose, ma non sappiam
già cosa contenesse la di lui risposta.
Abbiamo poi da Teofane <span class="fnote">[Theophanes, in Chronogr.]</span> che in
questo medesimo anno esso patriarca
Giovanni, perchè favoriva o almeno avea
favorito i monoteliti, fu deposto per ordine
dell'imperador <i>Anastasio</i>, e sostituito
in suo luogo <i>Germano</i>, figliuolo del
già Giustiniano patrizio, arcivescovo di
Cizico, e in gran concetto per la sua rara
letteratura, e più per le virtù insigni
dell'animo suo e per lo zelo della dottrina
cattolica: i quali pregi col tempo
il fecero aggiugnere al catalogo de' santi.
Circa questi tempi, siccome abbiamo da
Andrea Dandolo <span class="fnote">[Dandol., in Chronic., tom. 12 Rer. Italic.]</span>, <i>Paoluccio</i> duca
di Venezia procurò a sè stesso e al suo
popolo l'amistà del re <i>Liutprando</i>, e ne
ottenne un diploma, in cui erano concedute
varie esenzioni ai Veneti nel regno
de' Longobardi, con esprimere ancora i
confini d'Eraclea, ossia di Città-nuova
fra l'uno e l'altro dominio, dalla Piave
maggiore fino alla Piavicella: certo essendo
che le isole componenti Venezia
erano escluse dal regno dei Longobardi.
A questa determinazion dei confini per
la parte del duca intervenne <i>Marcello</i>
generale della milizia, e n'è fatta menzione
nei diplomi che susseguentemente
riportarono gli altri duchi o dogi di Venezia
dai re d'Italia. Di sopra all'anno
707 vedemmo fatta dal re <i>Ariberto</i> II la
donazione, ossia la restituzione del patrimonio
dell'Alpi Cozie alla Chiesa romana.
Non approvò il re Liutprando tal
concessione, e tornò a metter le mani
addosso a que' beni e censi. Ma con tal
premura e forza l'intrepido pontefice
<i>Gregorio II</i> gli scrisse intorno a questo
affare, con far valere le ragioni della
<span class="pagenum" id="Page_151">[151]</span>
Sede apostolica <span class="fnote">[Anastas., in Gregor. II. Paulus Diaconus,
lib. 7, cap. 43.]</span>, che Liutprando cedette
e confermò ad essa santa Sede
quanto avea conceduto il re Ariberto II.
Fu il presente anno l'ultimo della vita
di <i>Dagoberto III</i> re de' Franchi, al quale
succedette <i>Chilperico II</i>, in tempi appunto
che tutta la Francia era sossopra per
le guerre civili e per le dispute del grado
di maggiordomo. Era stato posto prigione
<i>Carlo Martello</i> da Plettrude sua matrigna,
ma ebbe la maniera di scappare
e di rimettere in piedi il suo partito, con
istradar poscia al regno i suoi discendenti.
Finì ancora di vivere in quest'anno
<i>Valid</i> califfo ed imperador de' Saraceni,
dopo aver sottomessa al suo imperio
quasi tutta la Spagna, e gli succedette
suo fratello <i>Solimano</i>.
</p>

<p>
Bolliva più che mai la lite agitata
fra' vescovi di Arezzo e di Siena, per
cagione, non già di una parrocchia, ma
di molte, che l'uno e l'altro pretendevano
essere di sua giurisdizione. Aveva
il re Liutprando nell'anno precedente
inviato <i>Ambrosio</i> suo maggiordomo a conoscere
questa controversia, e davanti
a questo ministro fu agitata la causa
da <i>Luperziano</i> vescovo di Arezzo, e da
<i>Adeodato</i> vescovo di Siena. Allegava il
primo un immemorabil possesso di varie
chiese battesimali e di alcuni monisteri,
posti bensì nel distretto di Siena,
ma sottoposti al vescovo aretino, fin quando
i romani imperadori signoreggiavano
la Toscana. Rispondeva il vescovo sanese,
che allorchè i Longobardi s'impadronirono
della Toscana, Siena non
avea vescovo; l'ebbe dipoi ai tempi del
re Rotari; e che i Sanesi aveano pregato
il vescovo d'Arezzo di prendersi cura
di quelle chiese; ed aver ben l'aretino
co' suoi successori esercitate quivi le
funzioni episcopali, ma precariamente;
e per conseguente doversi que' luoghi
sacri restituire. La sentenza fu proferita
dal suddetto Ambrosio in favore della
Chiesa aretina, perchè costava dell'immemorabil
<span class="pagenum" id="Page_152">[152]</span>
possesso. Ne è riferito l'atto
dall'Ughelli <span class="fnote">[Ughell., Ital. Sacr., tom. I Episcop. Aretin.]</span>, scritto <i>regnante Liutprando
rege anno tertio, indictione XI</i>:
dee dire <i>Indict. XII</i>. Rapporta eziandio
esso Ughelli il diploma di approvazione
fatta di quel giudicato dal re <i>Liutprando</i>:
<i>Datum Ticini in palatio regio, sexta die
mensis martii, anno felicissimi regni nostri
tertio, indictione tertia decima</i>, cioè
in quest'anno. Dubitò l'Ughelli della
legittimità di tali atti; ma senza ragione.
Ho io dato alla luce altri atti di questa
lite <span class="fnote">[Antiquit. Italic. Dissert. 74.]</span>, spettanti al medesimo anno presente,
e che confermano i precedenti.
Da essi apprendiamo, che essendosi richiamato
il vescovo di Siena pel giudicato
suddetto, fu deputato Gunteramo
notaio all'esame di varie persone, per
conoscere lo stato di quelle Chiese nei
tempi antichi; e tal esame, che serve di
molto all'erudizion di quei tempi, fu
fatto <i>sub die XII kalendarum juliarum,
Indictione tertiadecima</i>, cioè nel dì 20 di
giugno dell'anno presente. Successivamente
secondo l'ordine dell'<i>eccellentissimo
re Liutprando</i> unitisi con esso Gunteramo
<i>Teodaldo</i> vescovo di Fiesole,
<i>Massimo</i> vescovo di Pisa, <i>Specioso</i> vescovo
di Firenze, e <i>Talesperiano</i> vescovo
di Lucca, disaminarono le ragioni dei
suddetti due vescovi litiganti, ed ascoltarono
i testimoni. Dopo di che decisero
in favore del vescovo di Arezzo. Il giudicato
loro fu fatto <i>V die mensis julii,
regnante suprascripto domno nostro excellentissimo
Liutprando rege, anno quarto
perindictio tertiadecima</i>, cioè nell'anno
presente; riconoscendo da tali
note, che Liutprando cominciò a regnare
prima del dì 5 di luglio dell'anno 712.
Leggesi finalmente pubblicato parimente
da me il giudicato del medesimo re sopra
questa controversia in favore del
vescovo di Arezzo, con essere fra gli
altri giudici intervenuto ad esso giudizio
<i>Theodorus episcopus Castri nostri</i>, e inoltre
<i>Auduald dux</i>. Ho io gran sospetto che
<span class="pagenum" id="Page_153">[153]</span>
questo <i>Teodoro</i> sia stato vescovo di Pavia,
e che l'Ughelli non l'abbia posto al
suo sito. Allora Pavia era anche appellata
<i>Castrum</i>, perchè fortezza, perciò
scelta per più sicura abitazione dai re
longobardi. Anche da Ennodio <span class="fnote">[Ennod., in Vit. S. Epiphani Ticinens.
Episcop.]</span> viene
accennata <i>Ticinensis Oppidi Augustia</i>.
Poichè per conto del duca <i>Audoaldo</i> ne
aveva io rapportato nelle Antichità estensi
l'epitaffio tuttavia esistente in Pavia,
senza sapere a quali tempi esso appartenesse.
Conoscendosi ora che esso
duca visse sotto il re Liutprando, non
dispiacerà ai lettori che io lo rapporti
ancor qui:
</p>

<div class="poem">
<p>SUB REGIBVS LIGVRIAE DVCATVM TENVIT AVDAX</p>
<p>AVDOALD ARMIPOTENS, CLARIS NATALIBUS ORTVS,</p>
<p>VICTRIX CVIVS DEXTRA SVBEGIT NAVITER HOSTES</p>
<p>FINITIMOS, ET CVNCTOS LONGE LATEQVE DEGENTES,</p>
<p>BELLIGERAS DOMAVIT ACIES, ET HOSTILIA CASTRA</p>
<p>MAXIMA CVM LAVDE PROSTRAVIT DIDIMVS ISTE,</p>
<p>CVIVS HIC EST CORPVS HVIVS SVB TEGMINE CAVTIS.</p>
</div>

<p>
Più sotto si leggono queste altre parole:
</p>

<div class="poem">
<p>LATE AT NON FAMA SILET, VVLGATIS FAMA TRIVMPHIS.</p>
<p>QVAE VIVVM, QVALIS FVERIT, QVANTVSQVE PER VRBEM</p>
<p>INNOTVIT, LAVRIGERVM ET VIRTVS BELLICA DVCEM;</p>
<p>SEXIES QVI DENIS PERACTIS CIRCITER ANNIS</p>
<p>SPIRITVM AD AETHERA MISIT, ET MEMBRA SEPVLCRO</p>
<p>HVMANDA DEDIT, PRIMA CVM INDICTIO ESSET.</p>
<p>DIE NONARVM IULIARVM, FERIA QVINTA.</p>
</div>

<p>
<span class="pagenum" id="Page_154">[154]</span>
Dalle quali parole intendiamo che
questo duca <i>Audoaldo</i> morì in età di sessant'anni
nel dì 7 di luglio dell'anno 718.
</p>

<hr />
</div>

<div class="chapter">
<h2 class="hidden" id="DCCXVI">DCCXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXVI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Gregorio</span> II papa 2.</td>
  </tr>
  <tr>
    <td><span class="smcap">Teodosio</span> imperadore 1.</td>
  </tr>
  <tr>
    <td><span class="smcap">Liutprando</span> re 3.</td>
  </tr>
</table>

<p>
Degno era l'imperadore <i>Artemio</i>,
detto <i>Anastasio</i>, di lungamente tener le
redini dell'imperio romano, che sotto il
suo saggio ed attivo governo già sperava
di rinvigorirsi e di risarcire in parte le
perdite fatte. Ma gli animi de' popoli per
difetto dei passati Augusti aveano contratte
delle malattie, la principal delle
quali era di abborrir la cura de' medici.
Avea preparata il buon imperadore una
forte squadra di navi e di armati, per
inviarla contro de' Saraceni, e questa era
giunta a Rodi; quando per varii pretesti
ammutinate quelle soldatesche, uccisero
il general dell'armata, e in vece di
proseguire il cammino, se ne tornarono
a Costantinopoli. Trovato un certo <i>Teodosio</i>,
esattor delle gabelle pubbliche,
benchè uomo inetto ai grandi affari,
contuttochè egli resistesse e fuggisse, pure
il forzarono a prendere il titolo d'imperadore,
<i>Anastasio</i> a questa nuova, dopo
aver lasciata una buona guardia alla
città, volò a Nicea, e quivi si fortificò.
Per sei mesi durò l'assedio di Costantinopoli,
seguendo ogni dì qualche baruffa
fra i difensori e i ribelli. Trovaronsi
in fine dei traditori che introdussero
nella regal città quei scellerati, e diedero
<span class="pagenum" id="Page_155">[155]</span>
loro la comodità d'infierire sopra gli
abitanti con un sacco generale e coll'incendio
d'assaissime case. Costoro,
ingrossati dai Goto-Greci restarono talmente
superiori, che Artemio Anastasio
veggendo disperate le cose, trattò d'accordo,
con che gli fosse salvata la vita.
Però deposto il manto imperiale, elesse
la veste monastica e fu relegato da Teodosio
nuovo Augusto a Salonichi. In tal
maniera restò pacificamente imperadore
esso <i>Teodosio</i>, il quale, siccome buon
cattolico, fece rimettere in pubblico la
pittura del concilio sesto generale, abolita
dianzi dall'empio Filippico; il che
gli guadagnò qualche stima ed amore
presso il popolo. Circa questi tempi
<i>Faroaldo II</i> duca di Spoleti, per attestato
di Paolo Diacono <span class="fnote">[Paulus Diaconus, lib. 6, cap 44.]</span>, alla testa del suo
esercito venne alla città di Classe, tre
miglia lungi da Ravenna, e non vi trovando
difesa per l'improvvisata del suo
arrivo, se ne impadronì. Ne fece doglianze
l'esarco <i>Scolastico</i> al re <i>Liutprando</i>,
ed egli disapprovando quell'occupazione,
siccome fatta sotto il mantello della pace,
ordinò a Faroaldo di restituirla; e
così fu fatto. Il conte Bernardino di
Campello nella sua storia di Spoleti <span class="fnote">[Campelli, Istoria di Spoleti lib. 12.]</span>
fa di molte frange a quest'azione, con
poche parole raccontata da Paolo Diacono,
volendo fra l'altre cose far credere
che i duchi di Spoleti fossero indipendenti
dall'autorità dei re longobardi,
e che que' popoli non avessero alcun
sopra di loro, fuorchè il proprio duca.
Con tal pretensione non si accorda già
la storia di questi tempi. Ne' medesimi
giorni ancora venne a Roma per sua
divozione <i>Teodone II</i> duca della Baviera.
Ma nell'ottobre di quest'anno fu afflitta
essa città di Roma da una terribil inondazione
del fiume Tevere, accennata da
Anastasio <span class="fnote">[Anastas., in Gregor. II.]</span>. Durò essa per sette giorni,
ed era alta l'acqua nelle piazze e contrade.
Atterrò molte case, portò via infiniti
<span class="pagenum" id="Page_156">[156]</span>
alberi, ed impedì la seminagione. Varie
processioni e preghiere furono intimate
dal santo papa, e tornaron l'acque all'usato
loro cammino.
</p>

<hr />
</div>

<div class="chapter">
<h2 class="hidden" id="DCCXVII">DCCXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXVII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Gregorio</span> II papa 3.</td>
  </tr>
  <tr>
    <td><span class="smcap">Leone</span> Isauro imperadore 1.</td>
  </tr>
  <tr>
    <td><span class="smcap">Liutprando</span> re 6.</td>
  </tr>
</table>

<p>
Alle leggi longobardiche fu ancora
in quest'anno fatta dal re Liutprando
un'altra giunta <span class="fnote">[Leges Langobard. P. II Tom. I, Rer. Italic.]</span> <i>die kalend.
martii anno regni nostri, Deo propitio,
V, indictione XV</i>, coll'intervento ed assenso
dei primati del popolo. Ivi egli è
intitolato <i>excellentissimus rex gentis felicissimae,
catholicae, Deoque dilectae
Langobardorum</i>. Godeva in fatti sotto
quei re un'invidiabil pace il loro popolo,
ed era con vigore amministrata la
giustizia: al contrario dell'imperio romano
in Oriente, sconvolto da tante rivoluzioni,
lacerato da tante parti dai
Saraceni, e governato bene spesso da
imperadori o inetti, o eretici, o crudeli:
dei quali disordini entrava talvolta a
parte anche il paese che restava sotto il
loro dominio in Italia. Succedette appunto
in quest'anno, secondo la testimonianza
di Teofane <span class="fnote">[Theoph., in Chronogr.]</span> e di Niceforo <span class="fnote">[Niceph., in Chron.]</span>,
una nuova mutazion di principe in Costantinopoli.
Andavano alla peggio gli
affari pubblici per l'insufficienza di <i>Teodosio</i>
imperadore; e il peggio era che si
sentiva un formidabil preparamento dalla
parte de' Saraceni e di <i>Solimano</i> loro
califa ed imperadore, per venire all'assedio
di quella imperial città. Però cominciarono
tanto i pubblici magistrati
quanto gli uffiziali della milizia ad esortar
Teodosio, che volesse dimettere l'eccelsa
sua carica, e lasciar luogo in sì
gran bisogno e pericolo del pubblico a
chi avesse più abilità e petto. Acconsentì
egli da saggio, si ritirò, ed arrolatosi
<span class="pagenum" id="Page_157">[157]</span>
col figliuolo nella milizia ecclesiastica,
passò tranquillamente il resto de' suoi
giorni. Appresso fu eletto imperadore
<i>Leone</i>, generale allora dell'esercito di
Oriente, nato in Isauria, e però conosciuto
sotto nome di <i>Leone Isauro</i>, uomo
di gran coraggio. Salì egli sul trono
nel dì 23 di marzo, e poco stette a significar
con sue lettere la esaltazione
sua al sommo pontefice <i>Gregorio II</i>, con
una chiara profession della fede cattolica:
il che bastò perchè fosse ammessa
la immagine di lui in Roma, e il papa
s'impegnasse tutto alla conservazione
del di lui stato in Italia. E forse fu in
questi tempi che i Longobardi del ducato
beneventano sotto il duca <i>Romoaldo II</i> con
frode occuparono il castello di Cuma, che
era allora una buona fortezza dipendente
dal ducato di Napoli. Portatane a Roma
la nuova, tutta la città ne restò molto
afflitta, ma specialmente papa Gregorio <span class="fnote">[Anastas., in Greg. II. Paulus Diaconus,
lib. 6, cap. 40.]</span>,
a cui è molto credibile che lo
imperadore avesse raccomandata la difesa
de' suoi dominii in Italia. Procurò
prima il vigilantissimo papa con preghiere
d'indurre i Longobardi a restituire
il mal tolto; adoperò poscia le minacce
dell'ira di Dio; esibì loro un grosso
regalo: tutto indarno; più ostinati e
superbi che mai i Longobardi tennero
salda la preda, e n'era molto in pena il
buon pontefice. Cominciò dunque a scriver
lettere a <i>Giovanni</i> duca di Napoli, e
gl'insegnò la maniera di ricuperar quell'importante
luogo. In fatti esso duca
con Teotimo suddiacono e correttore,
menando seco un buon corpo di truppe,
di mezza notte diede la scalata a quel
castello, ed entrato dentro vi ammazzò
trecento di quei Longobardi, e cinquecento
ne menò prigioni a Napoli. Per
ricuperare questo castello spese lo zelante
papa settanta libbre d'oro. In quest'anno
medesimo si effettuò il già temuto
assedio di Costantinopoli. Con un
immenso esercito di fanti e cavalli venne
<span class="pagenum" id="Page_158">[158]</span>
allo stretto <span class="fnote">[Theoph., in Chronogr.]</span> Masalma, ossia Malsamano,
generale de' Saraceni, e passato
nella Tracia nel dì 15 di agosto, diede
principio a strignere quella imperial città.
Sopravvenne per mare nel dì primo di
settembre lo stesso califa ossia imperador
de' Saraceni <i>Solimano</i> con mille
ed ottocento vele, e con alcune navi di
smisurata grandezza ed altezza, e dalla
parte dello stretto cominciò anch'egli
ad infestar la città. Non ommise in tal
congiuntura diligenza alcuna l'imperador
<i>Leone</i> per la difesa; e il popolo confidato
specialmente nella protezion della
beatissima Vergine Madre di Dio della
quale era divotissimo, sostenne sempre
con animo coraggioso ed allegro tutti
gli assalti e le fatiche della guerra. Meglio
che mai si provò allora di quanta
attività ed aiuto fosse il fuoco greco.
Portato questo con barche incendiarie,
e gittato con sifoni addosso ai legni nemici,
non picciola parte ne distrusse. Arrivò
poscia il verno, che fu dei più orridi,
perchè più di tre mesi stette coperta la terra
di ghiacci e nevi: il che cagionò una gran
mortalità ne' cavalli, cammelli ed altre
bestie de' Saraceni. Terminò la sua vita
in quest'anno il califa <i>Solimano</i>, ed ebbe
per successore <i>Umaro</i> ossia <i>Omaro</i>. Secondo
la Cronica di Andrea Dandolo <span class="fnote">[Andreas Dandulus, in Chron. Tom. 12,
Rer. Italic.]</span>
essendo venuto a morte <i>Paoluccio</i> duca
di Venezia, conoscendo il popolo che
alla pubblica concordia conferiva di
molto d'avere un capo e duca, elessero
per suo successore <i>Marcello</i>, che fu il
secondo fra i loro dogi.
</p>

<hr />
</div>

<div class="chapter">
<h2 class="hidden" id="DCCXVIII">DCCXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXVIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Gregorio II</span> papa 4.</td>
  </tr>
  <tr>
    <td><span class="smcap">Leone</span> Isauro imperadore 2.</td>
  </tr>
  <tr>
    <td><span class="smcap">Liutprando</span> re 7.</td>
  </tr>
</table>

<p>
Ebbe fine in quest'anno gloriosamente
per i Greci l'assedio di Costantinopoli,
intrapreso nell'anno addietro dei
<span class="pagenum" id="Page_159">[159]</span>
Saraceni <span class="fnote">[Theoph., in Chronogr.]</span>. Nella primavera comparve in
aiuto di costoro una flotta di cinquecento
navi, ed altrettante minori barche che
venivano dall'Egitto cariche di grani.
Un altro stuolo parimente di trecento
sessanta legni, pieni d'armi e di vettovaglie
giunse dall'Africa. Ambedue per
paura del fuoco greco si ancorarono
molto lungi dalla città. Ma Leone mandò
a trovarle una man di galeotte provvedute
di quel fuoco micidiale, quando
men sel pensavano; e parte ne incenerì,
parte ne prese, e ne ricavarono un ricco
bottino i suoi soldati. Mentre ancora un
grosso corpo di quegl'infedeli devastava
la Tracia, fu bravamente disfatto dai
Cristiani. Crescendo poi la fame nel
campo saracenico, furono costretti quei
Barbari a mangiar le carni di tutti quei
cavalli, cammelli ed asini che morivano.
Ebbero ancora una fiera percossa dai
Bulgari, dicendosi che per loro mano
restarono uccise ben ventidue migliaia
di Saraceni. In somma tante furono le
avversità, che, per misericordia di Dio ed
intercessione della santissima Vergine,
piombarono addosso a quell'infedele esercito,
che nel dì 15 d'agosto sciolsero
l'assedio, e s'inviarono verso le loro
contrade. Ma non vi arrivarono. Insorta
nel viaggio una terribil burrasca, disperse
tutti que' legni, e chi in una parte e
chi in altra si affondarono, o andarono
a fracassarsi in diversi lidi e scogli, talchè
solamente cinque di essi poterono
portare in Soria la nuova delle lor disgrazie
e della mano potente di Dio sopra
d'essi. Abbiamo medesimamente da
Teofane e da Niceforo <span class="fnote">[Niceph., in Chron.]</span>, che durante
l'assedio dell'imperial città, <i>Sergio</i> protospatario
e duca di Sicilia, figurandosi
inevitabile la rovina dell'imperio in Oriente,
e facendola credere già seguita ai
soldati e al popolo, proclamò imperadore
un certo <i>Basilio</i> figliuolo di Gregorio
Onomagulo, con farlo coronare. Subito
che a Costantinopoli pervenne l'avviso
<span class="pagenum" id="Page_160">[160]</span>
di questa ribellione, <i>Leone</i> Augusto spedì
alla volta di Sicilia <i>Paolo</i> suo archivista
col titolo di patrizio e duca della Sicilia
sopra una nave veliera. Arrivò questi
inaspettatamente a Siracusa, e tal terrore
pose in cuore del suddetto Sergio, che
scappò in Calabria, ricoverandosi sotto
l'ale de' Longobardi quivi dominanti.
Dopo avere il nuovo duca spiegate all'esercito
le commessioni cesaree, e il
buono stato della corte tutta in allegria
per le vittorie ottenute sopra i Saraceni,
ottenne dai Longobardi il falso imperador
Basilio ed alcuni suoi complici, e
fattane rigorosa giustizia, rimise la quiete
e l'ubbidienza in quelle contrade. Non
si sa ben l'anno, in cui, per cura del santo
pontefice <i>Gregorio II</i>, risorse l'insigne
monistero di Monte Cassino, devastato
dai Longobardi circa cento trentacinque
anni prima. Sappiamo bensì da Paolo
Diacono <span class="fnote">[Paulus Diaconus, lib. 6, cap. 40.]</span> che ciò accadde sotto il suddetto
papa, e non già sotto Gregorio III,
come scrisse Leone Ostiense. Portatosi
a Roma per sua divozione Petronace nobile
bresciano, e ito a baciar i piedi del
pontefice, fu da lui consigliato di passare
a Monte Casino, per rimettere in piedi
quel sacro luogo, celebre pel sepolcro
di S. Benedetto. Andò Petronace, e quivi
trovati alcuni pochi anacoreti, che il fecero
lor capo, si diede a fabbricare la
basilica e il monistero, dove col tempo
raunò una riguardevol congregazione di
monaci, da cui uscirono dipoi personaggi
di gran santità e dottrina, e che servì
coll'esempio suo a fondar assaissimi altri
monisteri, tutti professori della regola
di s. Benedetto. Parla in tal occasione
Paolo Diacono anche del monistero insigne
di s. Vincenzo al Volturno, molto
prima fabbricato, e abitato a' tempi di
esso Paolo da una grande adunanza di
monaci, la cui cronica è stata da me data
alla luce <span class="fnote">[Chron. Volturnense, P. II, tom. 1 Rer.
Italic.]</span>. Questi due monisteri,
siccome ancor quello di Farfa, erano in
questi tempi i più rinomati d'Italia. Nacque
in quest'anno a Leone Augusto un
<span class="pagenum" id="Page_161">[161]</span>
figliuolo, a cui fu posto il nome di <i>Costantino</i>,
appellato di poi per soprannome <i>Copronimo</i>,
perchè immerso nudo nel sacro
fonte, allorchè si volle battezzarlo, come
allora si usava, sporcò quell'acque coi
suoi escrementi. San Germano patriarca
di Costantinopoli, che il battezzava, predisse
da ciò che questo principe nocerebbe
col tempo ai cristiani e alla Chiesa.
</p>

<hr />
</div>

<div class="chapter">
<h2 class="hidden" id="DCCXIX">DCCXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXIX</span>. Indizione <span class="scp">II</span>.</td>
  </tr>
  <tr>
    <td><span class="smcap">Gregorio</span> II papa 5.</td>
  </tr>
  <tr>
    <td><span class="smcap">Leone</span> Isauro imperadore 3.</td>
  </tr>
  <tr>
    <td><span class="smcap">Liutprando</span> re 8.</td>
  </tr>
</table>

<p>
Era stato relegato, siccome accennai
di sopra, a Salonichi <i>Artemio</i>, detto <i>Anastasio</i>,
imperador già deposto <span class="fnote">[Teoph., in Chronogr.]</span>. La memoria
delle passate grandezze non gli
lasciava goder posa nel monistero, e questa
in fine il condusse a far delle novità.
Sollecitato per lettere da Niceta Silonite
a ripigliar l'imperio, s'indirizzò a Terbellio
principe dei Bulgari, che l'accompagnò
con un esercito, ed inoltre gli
sborsò cinquemila libbre d'oro per le
spese della guerra. Con queste forze marciò
alla volta di Costantinopoli, ma non
vi trovò quella corrispondenza ch'egli
s'era lusingato di avervi. Presero l'armi
in favor di Leone i cittadini: il che
veduto dai Bulgari, pensarono meglio di
far mercato della persona di Artemio,
consegnandolo vivo nelle mani d'esso Leone
imperadore, da cui ben regalati se ne
tornarono contenti alle lor case. Non vi fu
perdono per la vita d'Artemio, di Niceta e
di altri nobili suoi amici o complici; e collo
spoglio e confisco de' loro beni s'arricchì
non poco l'erario dell'imperadore.
Circa questi tempi essendo stato eletto
patriarca di Aquileia <i>Sereno</i>, ottenne il
re Liutprando dal papa il pallio archiepiscopale
per lui, giacchè, quantunque
fosse cessato lo scisma di quella Chiesa,
i papi non aveano voluto concederlo a
<span class="pagenum" id="Page_162">[162]</span>
quei patriarchi. Tal grazia fu a lui accordata
con patto di non inquietare nè usurpare
l'altrui giurisdizione. Ma non
passò gran tempo che Sereno cominciò
a voler raccorciare il piviale a <i>Donato</i>
patriarca di Grado. Ne fece questi insieme
col duca di Venezia, e coi vescovi
dell'Istria suoi suffraganei, doglianza a
papa Gregorio, il quale perciò scrisse a
Sereno una lettera forte, incaricandogli
di non istendere la sua autorità oltre ai
confini del regno longobardico, nel qual
regno non erano comprese nè Venezia
coll'isole d'intorno, nè l'Istria. Un'altra
lettera fu scritta da esso papa a Donato
patriarca di Grado, a Marcello doge, e
al popolo di Venezia e dell'Istria intorno
a questo particolare. Son rapportate
queste lettere dal Dandolo <span class="fnote">[Dandulus, in Chronic., tom. 12 Rer. Ital.]</span>, e le riferisce
ancora il cardinal Baronio <span class="fnote">[Baron., in Annal. Eccl. ad ann. 729.]</span>, ma
troppo tardi, e certamente fuor di sito.
Il Dandolo, da cui sono state conservate,
parla dipoi di cose avvenute sotto l'<i>anno
quarto</i> di Leone Isauro, e però sembra
più convenevole il farne qui menzione
che altrove. Merita nondimeno attenzione
quel che saviamente ha osservato in
questo proposito il padre Bernardo de
Rubeis <span class="fnote">[De Rubeis, Monument. Eccl. Aquilejens.,
cap. 36.]</span>, tenendo egli che poco dopo
l'anno 716 il pontefice Gregorio scrivesse
quelle lettere.
</p>

<hr />
</div>

<div class="chapter">
<h2 class="hidden" id="DCCXX">DCCXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXX</span>. Indizione <span class="scp">III</span>.</td>
  </tr>
  <tr>
    <td><span class="smcap">Gregorio</span> II papa 6.</td>
  </tr>
  <tr>
    <td><span class="smcap">Leone</span> Isauro imperadore 4.</td>
  </tr>
  <tr>
    <td><span class="smcap">Costantino</span> Copronimo Augusto 1.</td>
  </tr>
  <tr>
    <td><span class="smcap">Liutprando</span> re 9.</td>
  </tr>
</table>

<p>
Fece in quest'anno il re <i>Liutprando</i>
una giunta di quattro altre leggi al corpo
delle longobardiche <span class="fnote">[Leges Langobard., P. II, tom. 1 Rer. Italic.]</span>. Questa fu fatta
<i>anno, Deo propitio, regni mei octavo, die
kalendarum martiarum, Indictione III,
una cum illustribus viris optimatibus
<span class="pagenum" id="Page_163">[163]</span>
meis Neustriae</i> (credo io che vi manchi
<i>et Austriae</i>) <i>ex Tusciae partibus, vel universis
nobilibus Langobardis</i>. Se poi vogliamo
stare ai conti di Camillo Pellegrini <span class="fnote">[Camil. Peregrinus, tom. 2 Rer. Italic.]</span>,
in quest'anno cessò di vivere
<i>Romoaldo II</i> duca di Benevento, dopo
aver governato per ventisei anni quel ducato.
Secondo la credenza di esso Pellegrini,
fondata sopra una storia del monistero
di s. Sofia, gli succedette <i>Adelao</i>,
o <i>Audelao</i>, che per due anni fu duca, e
dopo di lui nell'anno 722 fu eletto duca
di Benevento <i>Gregorio</i> nipote del re Liutprando.
Ma questi conti non s'accordano
con quei di Paolo Diacono, siccome vedremo
all'anno 731, dove mi riserbo di
parlarne. Abbiamo poi da Teofane <span class="fnote">[Teoph., in Chronogr.]</span>
che nel sacro giorno di Pasqua del presente
anno <i>Leone Isauro</i> imperadore
prese per collega nell'imperio, e fece
coronare da san <i>Germano</i>, patriarca di
Costantinopoli, il suo picciolo figlio <i>Costantino
Copronimo</i>, gli anni del cui imperio
si cominciarono a contare in questo
anno. In esso anno parimente diede fine
alla sua vita <i>Chilperico II</i> re di Francia,
e in suo luogo fu sostituito <i>Teoderico</i>,
appellato <i>Calense</i>, perchè nutrito nel monistero
di <i>Chelles</i>, quattro leghe lungi da
Parigi. Ma in questi tempi il governo
della maggior parte della monarchia
francese era in mano di <i>Carlo Martello</i>,
acquistato od usurpato a forza di battaglie
e di vittorie. Solamente gareggiava
con lui <i>Eude</i>, duca dell'Aquitania, che
in quest'anno stimò bene di fare pace
con esso Carlo, perchè i Saraceni padroni
della Spagna, minacciavano la guerra alla
Linguadoca e alla stessa Aquitania, cioè
alla moderna Ghienna e Guascogna.
</p>

<p>
<span class="pagenum" id="Page_164">[164]</span>
</p>

<hr />
</div>

<div class="chapter">
<h2 class="hidden" id="DCCXXI">DCCXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Gregorio</span> II papa 7.</td>
  </tr>
  <tr>
    <td><span class="smcap">Leone</span> Isauro imperadore 5.</td>
  </tr>
  <tr>
    <td><span class="smcap">Costantino</span> Copronimo Augusto 2.</td>
  </tr>
  <tr>
    <td><span class="smcap">Liutprando</span> re 10.</td>
  </tr>
</table>

<p>
Andavano sempre più scorgendo i
Longobardi, che al corpo delle loro leggi
mancavano molte provvisioni per i contratti,
per le successioni, e per moltissimi
altri casi dell'umano commercio; nè si
sentivano essi voglia di assoggettarsi alle
leggi imperiali, colle quali nondimeno
lasciavano che si regolasse il popolo di
nazione romana, cioè italiana, sottoposto
al loro dominio. Perciò undici nuove
leggi aggiunse in quest'anno il re <i>Liutprando</i>
alle precedenti <span class="fnote">[Leges Langobard., P. II, tom. 1 Rer. Italic.]</span>. Dura ancora
in molti luoghi l'uso d'alcune di quelle
leggi rinnovate negli statuti della città,
come, per esempio, che ai contratti delle
donne debbano intervenire i loro parenti
col giudice. Secondo le leggi romane,
non era permesso ai servi, o vogliam
dire schiavi, persone vili, lo sposar donne
libere di nascita, perchè la libertà una
volta era una spezie di nobilità. Ora di
questa nobilità faceano gran conto i Longobardi
ed era loro permesso dalla legge
di far vendetta di una lor parente
libera, e di un servo che l'avesse presa
per moglie. Che se dentro lo spazio
di un anno questa vendetta non era
seguita, tanto il servo che la donna divenivano
servi del re e del suo fisco.
Provvide ancora il medesimo re Liutprando
alle negligenze de' giudici nella spedizion
delle cause con altri utili regolamenti
per l'amministrazion della giustizia e per
l'indennità de' popoli. Furono pubblicate
queste leggi <i>regni nostri anno, Deo protegente,
nono, die kalendarum martiarum,
Indictione IV</i>, e per conseguente in quest'anno.
Nel quale fu celebrato in Roma
dal santo pontefice <i>Gregorio II</i> un concilio,
in cui furono, sotto pena di scomunica
<span class="pagenum" id="Page_165">[165]</span>
proibiti i matrimonii con persone
consacrate a Dio, o che doveano osservar
castità, dacchè i mariti di lor
consenso aveano presi gli ordini del
presbiterato o diaconato. Aveano i Visigoti
fin qui tenuta in lor potere la Gallia
Narbonense, ossia la Linguadoca. I Saraceni,
divenuti già padroni della maggior
parte della Spagna, ansavano dietro
anche a questo boccone, considerandolo
come pertinenza del regno spagnuolo;
ed appunto in quest'anno riuscì a <i>Zama</i>
generale del medesimi di conquistar
quel paese, e di occupar Narbona <span class="fnote">[Chron. Moyssiacense, et alii Anual.]</span>, che
n'era la capitale. Non si contentarono
di questo, assediarono anche la città di
Tolosa; ma <i>Eude</i>, valoroso duca d'Aquitania,
con una numerosa armata di
Franchi fu a trovarli, venne con loro
alle mani, e ne riportò una segnalata vittoria
con istrage memorabile di quegli
infedeli. Non si sa quasi intendere come
la razza de' Saraceni, già confinati nell'Arabia,
crescesse in tanto numero da
occupare e tenere tutta la Persia, la Soria,
l'Egitto le coste dell'Africa e tante
altre provincie; e come con tante rotte
ricevute sotto Costantinopoli ed altrove,
pure sempre più religiosa minacciasse
tutto il resto del romano imperio. Ma è
da credere che con loro e sotto di loro
militassero i popoli soggiogati, massimamente
sapendosi che molti d'essi o per
amore o per forza avevano abbracciato
il maomettismo.
</p>

<hr />
</div>

<div class="chapter">
<h2 class="hidden" id="DCCXXII">DCCXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXII</span>. Indizione <span class="scp">V</span>.</td>
  </tr>
  <tr>
    <td><span class="smcap">Gregorio</span> II papa 8.</td>
  </tr>
  <tr>
    <td><span class="smcap">Leone</span> Isauro imperadore 6.</td>
  </tr>
  <tr>
    <td><span class="smcap">Costantino</span> Copronimo Augusto 3.</td>
  </tr>
  <tr>
    <td><span class="smcap">Liutprando</span> re 11.</td>
  </tr>
</table>

<p>
In quest'anno ancora il re <i>Liutprando</i>
fece un accrescimento di ventiquattro
nuove leggi al corpo delle longobardiche <span class="fnote">[Leges Langobard., P. II, tom. 1 Rer. Ital.]</span>.
Chiaramente si conosce che
<span class="pagenum" id="Page_166">[166]</span>
il pontefice doveva aver comunicati ad
esso re i decreti fatti nel concilio romano
dell'anno antecedente intorno ai matrimonii
illeciti; perciocchè nella prima di
esse è vietato alle fanciulle, o donne che
han preso l'abito monastico o religioso,
il tornare al secolo e maritarsi; e, quel
che potrebbe parere strano, ancorchè
non fossero state consacrate dal sacerdote;
il che noi appelliamo far la professione.
Può essere che nel prendere
l'abito monastico seguisse allora qualche
voto di castità, altrimenti ai dì nostri
sembrerebbe dura una tal legge.
Sono quivi intimate varie pene contra
le donne suddette mancanti in questo, e
contro chi le avesse sposate, e ai mundoaldi
o tutori di esse donne, che avessero
consentito a tali nozze. Leggi parimente
furono fatte contro chi sposasse
delle parenti, o rapisse le altrui donne.
Fu anche provveduto ai servi fuggitivi,
affinchè fossero presi, con decretar pene
ai ministri della giustizia negligenti a
farli prendere, ed avvisarne i padroni.
Durò presso i Longobardi, come ancora
presso l'altre nazioni di questi tempi,
l'uso de' servi, che noi ora chiamiamo
schiavi, tal quale era stato in addietro
presso i Greci e Romani. Se ne servivano
essi per far lavorare le loro terre,
e per i servigii delle lor case e negozi.
Restavano sotto il loro dominio tutti i
figliuoli e discendenti da essi servi, e a
misura poi del buon servigio prestato
da essi a' padroni, davano questi ad
essi la libertà, e specialmente ciò si
praticava verso i meritevoli, allorchè
i padroni discreti e pii venivano a morte.
Certo era di un gran comodo ed utile
l'aver sotto il suo comando gente
sì obbligata, che non poteva staccarsi
dal servigio sotto rigorosissime pene, e
il far suo tutto il guadagno de' servi, con
dar loro solamente il vitto e vestito, e lasciare
un ragionevol peculio. Ma un grande
imbroglio era il dover correr dietro
a costoro, se maltrattati dai padroni
scappavano, e il dover rendere conto alla
<span class="pagenum" id="Page_167">[167]</span>
giustizia dei loro eccessi, e pagar per
loro se commettevano dei misfatti. Se
crediamo ad Ermanno Contratto <span class="fnote">[Hermannus Contractus, in Chron.]</span>, in
quest'anno succedette la traslazione del
sacro corpo di s. Agostino, fatta dalla
Sardegna a Pavia per cura del re Liutprando.
Sigeberto <span class="fnote">[Sigebertus, in Chron.]</span> la mette all'anno
721; Mariano Scoto <span class="fnote">[Marian. Scotus, in Chron.]</span> all'anno 724; il
cardinal Baronio <span class="fnote">[Baron., Annal. Eccl.]</span> all'anno 725. La
verità si è, che l'anno è incerto ma certissima
la traslazione. Ne parla anche
Paolo Diacono <span class="fnote">[Paulus Diaconus, lib. 6, cap. 48.]</span>, ne scrive parimente
Beda <span class="fnote">[Beda, lib. 6, de Sex Ætat.]</span>, che fioriva in questi medesimi
tempi. Avevano i Saraceni occupata la
Sardegna al romano imperio, senza apparir
ben chiaro se la possedessero gran
tempo dipoi. Mettevano a sacco tutto il
paese, spogliavano e sporcavano tutte le
chiese dei cristiani. In quell'isola era
stato trasportato il corpo del suddetto
celebratissimo santo vescovo e dottore
Agostino. Però venuta la nuova a Pavia
di queste calamità del Cristianesimo, il
piissimo re Liutprando inviò gente colà
con ordine di ricuperare a forza di regali
da quegl'infedeli un sì prezioso deposito.
Così fu fatto, e portate le sacre
ossa a Pavia, furono coll'onore dovuto
a sì gran santo collocate nella basilica di
s. Pietro in <i>Coelo aureo</i>, dove tuttavia
riposano. Quella basilica non dice Paolo
Diacono <span class="fnote">[Paulus Diaconus, lib. 6, cap. 58.]</span> che fosse edificata da esso
Liutprando. Scrive solamente ch'egli
fabbricò il <i>Monistero</i> del beato Pietro
posto fuori di Pavia, ed appellato <i>Coelum
aureum</i>. Era stato d'avviso il padre, Mabillone <span class="fnote">[Mabill., Mus. Ital. pag. 221.]</span>,
fondato in un diploma del re
Liutprando che si conserva in Pavia, che
questa traslazione seguisse avanti il giorno
<i>IV non. aprilis, regni Liutprandi anno
primo, Indictione X</i>, cioè nell'anno 712,
perchè il diploma dato in quel giorno
<span class="pagenum" id="Page_168">[168]</span>
parla del corpo di s. Agostino già introdotto
in quella basilica. Ma dipoi avvedutosi
che non poteva sussistere una tale
asserzione, si ritrattò negli Annali Benedettini <span class="fnote">[Mabill., Annal. Benedict., lib. 19, cap. 78.]</span>,
ed ebbero ben ragione il
Tillemont e il padre Pagi di sospettare
della legittimità di quel diploma. Aggiungo
io che neppur nell'aprile dell'anno
712 Liutprando era stato dichiarato re.
Fu poi trovato nell'anno 1695, nello
scuruolo di essa basilica il corpo d'un
Santo, e dopo molte dispute deciso che
quello fosse il sacro corpo dell'insigne
dottor della Chiesa Agostino. Il che se
sussista, può vedersi in una mia dissertazione
stampata che ha per titolo: <i>Motivi
di credere tuttavia ascoso, e non discoperto
in Pavia il sacro corpo di s. Agostino</i>.
Neppur sussiste una lettera attribuita
a Pietro Oldrado arcivescovo di Milano,
quasi scritta da lui a Carlo Magno imperadore,
colla relazion della traslazione
suddetta. I padri Papebrochio <span class="fnote">[Papebrochius, Act. Sanctor. Maj. tom. 7.]</span> e Pagi <span class="fnote">[Pagius, ad Annal. Baron.]</span>
ne han chiaramente dimostrata la
finzione. Oltre all'altre ragioni, basta osservare
che questo arcivescovo intitola
sè stesso della casa Oldrada. Neppure
oggidì sogliono i vescovi sottoscriversi
col cognome; e allora poi neppur v'erano
i cognomi distintivi delle case.
</p>

<hr />
</div>

<div class="chapter">
<h2 class="hidden" id="DCCXXIII">DCCXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Gregorio</span> II papa 9.</td>
  </tr>
  <tr>
    <td><span class="smcap">Leone</span> Isauro imperadore 7.</td>
  </tr>
  <tr>
    <td><span class="smcap">Costantino</span> Copronimo Augusto 4.</td>
  </tr>
  <tr>
    <td><span class="smcap">Liutprando</span> re 12.</td>
  </tr>
</table>

<p>
Se Paolo Diacono seguitasse nella
sua storia un ordine esatto di cronologia,
converrebbe mettere la morte di <i>Sereno</i>
patriarca d'Aquileia circa l'anno 717,
perchè da lui <span class="fnote">[Paulus Diaconus, lib. 6, cap. 44.]</span> riferita dopo l'andata
a Roma di <i>Teodone II</i> duca di Baviera,
la quale si crede succeduta nell'anno
<span class="pagenum" id="Page_169">[169]</span>
precedente 716. Ma egli narra appresso
l'entrata de' Saraceni in Ispagna, la qual
pure abbiam veduto che accadde nell'anno
711. Tuttavia ci manca l'anno preciso
della morte di quel patriarca. Sappiamo
ben di certo che dopo di lui fu
eletto patriarca <i>Callisto</i>, uomo di vaglia,
che era allora arcidiacono della chiesa
di Trivigi. Il re Liutprando s'ingegnò
per far cadere in lui l'elezione. Ai tempi
di questo patriarca, <i>Pemmone</i>, da noi
veduto di sopra all'anno 706 duca del
Friuli, continuava in quel governo, col
merito di avere allevati co' suoi figliuoli
tutti ancora i figliuoli de' nobili che erano
periti a' tempi del duca Ferdulfo nella
battaglia contro degli Schiavoni. Ora avvenne
che un'immensa moltitudine di
quei Barbari tornò ad infestare il Friuli,
e giunse fino ad un luogo appellato Lauriana.
Pemmone con que' giovani tutti
ben addestrati nell'armi per tre volte
diede loro la caccia, e ne fece un gran
macello, senza che vi restasse morto dei
suoi, se non un Sigualdo, uomo già attempato.
Costui nella battaglia suddetta
di Ferdulfo avea perduto due suoi figliuoli,
e nelle due prime zuffe del duca Pemmone
largamente se n'era vendicato
colla morte di molti Schiavoni. Quantunque
poi esso duca gli vietasse di entrare
nel terzo conflitto, perchè forse il
vedeva troppo arrischiato, pure non potè
Sigualdo contenersi dall'andarvi, con
dire che avea bastantemente vendicata
la morte de' suoi figliuoli, e che però se
la sua fosse arrivata, di buon volto la
riceverebbe. In fatti vi perì egli solo. Ma
Pemmone, uom saggio, volendo risparmiare
il sangue dei suoi, trattò di pace
in quello stesso luogo con gli Schiavoni,
i quali dopo aver avuta sì buona lezione,
da lì innanzi cominciarono a portar
più rispetto ai Furlani, e ad aver paura
delle lor armi. Fu ordinato da papa <i>Gregorio
II</i> in questo anno vescovo della
Germania l'insigne s. <i>Bonifazio</i>, apostolo
di quelle contrade, che nell'Assia, nella Turingia,
nella Sassonia, e in altre parti che
<span class="pagenum" id="Page_170">[170]</span>
prima professavano il paganesimo, piantò
la santissima fede di Cristo. Circa questi
tempi <i>san Corbiniano</i> vescovo di Frisinga,
come s'ha dalla sua vita scritta da Aribone <span class="fnote">[Mabil. tom. 2, Saecul. Benedict., pag. 606.]</span>,
venne a Roma. In passando per
Trento si trovò <i>Ursingo</i>, ch'era ivi poco
fa stato posto per conte, cioè per governatore.
Arrivò a Pavia, dove da Liutprando
re piissimo fu per sette giorni
trattenuto con singolar venerazione,
regalato e scortato sino ai confini del
regno. Lo stesso trattamento ricevè egli
nel suo ritorno verso la Baviera. Da essa
vita apparisce che il dominio dei re
longobardi arrivava allora fino al castello,
ossia alla città di <i>Magia</i> nella Germania.
Sarebbe da vedere se fosse situato
questo luogo nel Tirolo.
</p>

<hr />
</div>

<div class="chapter">
<h2 class="hidden" id="DCCXXIV">DCCXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXIV</span>. Indizione <span class="scp">VII</span>.</td>
  </tr>
  <tr>
    <td><span class="smcap">Gregorio</span> II papa 10.</td>
  </tr>
  <tr>
    <td><span class="smcap">Leone</span> Isauro imperadore 8.</td>
  </tr>
  <tr>
    <td><span class="smcap">Costantino</span> Copronimo Augusto 5.</td>
  </tr>
  <tr>
    <td><span class="smcap">Liutprando</span> re 13.</td>
  </tr>
</table>

<p>
Intento giornalmente il re <i>Liutprando</i>
a ben regolare il regno longobardico,
e a provvederlo di quelle leggi che esigeva
il bisogno de' popoli, o che sembravano
più utili al loro governo, pubblicò
in quest'anno il sesto libro delle sue
leggi <span class="fnote">[Leges Langobard., P. II, tom. 1 Rer. Ital.]</span>. <i>Anno regni mei, Christo protegente,
XII, die kalendarum martiarum,
Indictione VII</i>: nel qual tempo doveva
essere in uso che si tenesse la dieta del
regno, vedendosi le varie pubblicazioni
delle leggi fatte nel principio di marzo,
o in quel torno, <i>una cum judicibus et reliquis
Langobardis fidelibus nostris</i>. Cento
e due son le leggi pubblicate da esso
re in quest'anno intorno a diversi suggetti,
fra' quali è da osservare che la nazion
longobarda avea bensì abiurato
l'arianismo ed abbracciata la religion
cattolica, ma non mancavano persone
che conservavano alcuna delle antiche
<span class="pagenum" id="Page_171">[171]</span>
superstizioni del paganesimo. Ricorrevano
agl'indovini, agli aruspici, ed aveano
qualche albero, appellato da loro santo
o santivo, dove faceano de' sagrifizii, e
delle fontane ch'erano adorate da loro.
Liutprando re cattolico sotto rigorose
pene proibì cotali superstizioni, bandì
tutti gl'indovini ed incantatori, ed incaricò
gli uffiziali della giustizia di star vigilanti
per l'estirpazione di somiglianti
abusi. Apparisce inoltre da esse leggi che
i notai scrivevano i contratti secondo la
legge romana per chi la professava, oppure
secondo la longobardica, seguitata
dagli uomini di quella nazione. Proibisce
egli inoltre alle vedove il farsi monache
prima che sia passato un anno dopo la
morte del marito, quando non ne ottengano
licenza dal re; perchè, dice egli il dolore
in casi tali fa prendere delle risoluzioni,
alle quali succede poi il pentimento.
E nella legge LXV questo saggio rechiaramente
protesta di conoscere bensì,
ma di non approvare la sciocchezza dei
duelli, perchè con essi temerariamente
si vorrebbe forzar Dio a dichiarar la verità
delle cose a capriccio degli uomini;
contuttociò protesta di permettere e tollerar
questo abuso, perchè non osa di
vietarlo, essendone sì radicata e forte la
consuetudine presso de' Longobardi, come
parimente era presso dei Franchi e
degli altri popoli settentrionali. Dal catalogo
dei duchi di Spoleti, che si legge sul
principio della Cronica di Farfa <span class="fnote">[Chron. Farfense, Part. II, tom. 2 Rer.
Italic.]</span> da me
data alla luce, impariamo che nell'anno
presente fu creato duca di Spoleti <i>Trasmondo</i>.
Egli era figliuolo di <i>Faroaldo II</i>
duca. Impaziente di succedere al padre
nel comando, non volle aspettar la sua
morte, ma, per testimonianza di Paolo
Diacono <span class="fnote">[Paulus Diacon., lib. 6, cap. 44.]</span>, si ribellò contro di lui, e
l'obbligò a deporre il governo e a prendere
l'abito clericale. Bernardino dei
conti di Campello <span class="fnote">[Campell., Storia di Spoleti, lib. 12 e 13.]</span> lascia qui la briglia
<span class="pagenum" id="Page_172">[172]</span>
alla sua immaginazione e penna, per dipingerci
i motivi e la maniera di questa
rivoluzione; ma il vero è, non sapere
noi altro, se non quel pochissimo che il
suddetto Paolo lasciò scritto intorno a
questo affare. Per altro si può credere
che Faroaldo II fondasse la badia di san
Pietro di Ferentillo, divenuta poi celebre
luogo di divozione; e che egli, ritiratosi
colà, vi passasse il resto di sua vita.
Questo duca <i>Trasmondo</i>, per quanto si
ha dalla Cronica suddetta di Farfa, donò
a quell'insigne monistero, mentre v'era
abbate Lucerio, la chiesa di s. Getulio,
dove si venerava il corpo di esso santo,
e delle terre nel fondo Germaniciano.
Verisimilmente cotal donazione, siccome
fatta nel mese di maggio <i>dell'Indizione
VII</i>, dovrebbe appartenere all'anno
presente.
</p>

<hr />
</div>

<div class="chapter">
<h2 class="hidden" id="DCCXXV">DCCXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXV</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Gregorio</span> II papa 11.</td>
  </tr>
  <tr>
    <td><span class="smcap">Leone</span> Isauro imperadore 9.</td>
  </tr>
  <tr>
    <td><span class="smcap">Costantino</span> Copronimo Augusto 6.</td>
  </tr>
  <tr>
    <td><span class="smcap">Liutprando</span> re 14.</td>
  </tr>
</table>

<p>
Divenuti già padroni della Linguadoca
i Saraceni, tentarono nel presente
anno di passare il Rodano. Ma <i>Eude</i> insigne
duca d'Aquitania coll'oste generale
de' Franzesi andò ad assalirli, e ne
riportò un'insigne vittoria, accennata da
Anastasio bibliotecario <span class="fnote">[Anastas., in Gregor. II.]</span> e da Paolo
Diacono <span class="fnote">[Paulus Diaconus, lib. 6, cap. 46.]</span>. <i>Carlo Martello</i>, altro eroe della
nazion franca, in questi tempi ostilmente
entrò nella Baviera; ne soggiogò
e saccheggiò una parte, cioè la spettante
a <i>Grimoaldo</i> duca; seco condusse
<i>Piltrude</i> concubina famosa d'esso Grimoaldo,
con <i>Sonichilde</i> nipote d'essa Piltrude
ossia Biltrude. Essendogli morta
<i>Rotrude</i> sua moglie, madre di Pippino e
di Carlomano, egli sposò la predetta Sonichilde.
Ma Piltrude dopo essere stata
alcun tempo in sua grazia, per relazion
<span class="pagenum" id="Page_173">[173]</span>
di Aribone nella vita di s. Corbiniano <span class="fnote">[Mabill., Saecul. Benedict. tom. II.]</span>,
fu costretta a ricoverarsi con un asinello
in Italia, dove miseramente terminò
la sua vita. Ella era stata persecutrice
d'esso s. <i>Corbiniano</i> vescovo di Frisinga,
perchè il trovò contrario alla disonesta
sua vita. Scrive il padre Mabillone <span class="fnote">[Idem, Annal. Benedictin. lib. 20, cap. 53.]</span>,
che il re <i>Liutprando</i> per l'amicizia da
lui sempre conservata coi re franchi,
prese l'armi anch'egli contra della Baviera,
ma non cita onde s'abbia tratta
questa notizia. Senza buone prove non
si dee credere ch'egli rendesse sì brutta
ricompensa al popolo della Baviera, dal
cui braccio egli riconosceva la corona
del regno longobardico, e fors'anche
era di quella nazione. In quest'anno parimenti
abbiamo dalle memorie dell'archivio
farfense <span class="fnote">[Antiquit. Italic. Dissert. LXVII.]</span>, che <i>Trasmondo</i> duca
di Spoleti fece una donazione a quel nobilissimo
monistero <i>mense januario, Indictione
octava, sub Rimone Castaldione</i>.
Nel registro d'esso archivio medesimamente
si legge una vendita di olivi fatta
a <i>Tommaso</i> abbate <i>temporibus Transmundi
ducis Langobardorum, et Sindolfi Castaldionis
civitatis Reatinae</i>: dal che si
conosce che la città di Rieti era sottoposta
ai duchi di Spoleti. Ma non so io
ben accordar gli anni d'esso Tommaso
abbate con quei del duca Trasmondo.
Abbiamo poi da Andrea Dandolo <span class="fnote">[Dandul., in Chronic., tom. 12 Rer. Italic.]</span>,
che essendo mancato di vita <i>Donato</i> patriarca
di Grado, <i>Pietro</i> vescovo passò
a quella Chiesa. Ma queste trasmigrazioni
da una chiesa all'altra, non essendo
secondo la disciplina di que' tempi sì
tollerate ed approvate, come oggidì, Gregorio
II papa zelantissimo il dichiarò decaduto
dall'una e dall'altra chiesa. Tanto
nondimeno valsero le preghiere del
clero e popolo di Venezia, ch'egli fu rimesso
nella sua prima sedia. E perciocchè
si sapeva, o vi doveva essere sospetto
ch'esso Pietro per vie simoniache sì
<span class="pagenum" id="Page_174">[174]</span>
fosse intruso nel patriarcato suddetto,
il papa avvertì i Veneziani di non eleggere
pastori, se non nelle forme approvate da
Dio e dalla Chiesa. Dicesi data la lettera
pontificia nell'<i>anno IX di Leone</i> Isauro
imperadore; e però nel presente anno.
Succedette dunque nella cattedra di Grado
<i>Antonio</i> di nazion padovano, dianzi
abbate del monistero della Trinità di
Brondolo, dell'ordine di s. Benedetto,
personaggio sommamente cattolico e
dabbene.
</p>

<hr />
</div>

<div class="chapter">
<h2 class="hidden" id="DCCXXVI">DCCXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXVI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Gregorio II</span> papa 12.</td>
  </tr>
  <tr>
    <td><span class="smcap">Leone</span> Isauro imperad. 10.</td>
  </tr>
  <tr>
    <td><span class="smcap">Costantino</span> Copronimo Augusto 7.</td>
  </tr>
  <tr>
    <td><span class="smcap">Liutprando</span> re 15.</td>
  </tr>
</table>

<p>
Cominciò in quest'anno <i>Leone Isauro</i>
una tragedia che sconvolse non poco
la Chiesa di Dio, e pose i fondamenti per
far perdere l'Italia agl'imperadori greci.
Per attestato di Teofane <span class="fnote">[Theoph., in Chronogr.]</span>, di Niceforo <span class="fnote">[Niceph., in Chron.]</span>
e d'altri storici, fra le isole di Tera,
o Terasia, per alcuni giorni il mare
bollì furiosamente, uscendo da un vulcano
sottomarino un fumo infocato ed
un'immensa moltitudine di pomici che
si sparsero per tutta l'Asia Minore, per
Lesbo e per le coste della Macedonia,
con essere nata in quel mare un'isola,
che si andò ad unire a quella di Jera.
Anche a' dì nostri, cioè nell'anno 1707,
una somigliante isola sorse dal mare poco
lungi da quella di Santerine: sopra il
quale avvenimento abbiamo le osservazioni
del celebre filosofo e cavaliere Antonio
Vallisnieri. Per questo naturale accidente
fu grande lo spavento de' popoli
anche a' tempi di Leone Isauro, e un perfido
rinegato per nome Beser, che aveva
abbracciata la superstizione degli Arabi,
e s'era poi introdotto nella corte imperiale,
se non prima, certo di questa congiuntura
seppe ben prevalersi appresso
<span class="pagenum" id="Page_175">[175]</span>
l'imperadore per fargli credere irato Dio
contro de' cristiani, a cagion delle immagini
che essi tenevano e veneravano
ne' sacri templi. Abbiamo dei riscontri
che veramente si fossero introdotti degli
abusi nell'uso e culto delle sacre immagini,
come anche si osservava ne' tempi
addietro fra i Russiani, ossia fra i
Moscoviti, uniti alla Chiesa greca. Ma
questi tali abusi non fecero, nè fanno,
che per cagion d'essi s'abbiano ad abolir
le stesse immagini, perciocchè, siccome
han dimostrato uomini di gran sapere,
l'uso d'esse immagini e il culto ben regolato
di quelle, non solamente è lecito,
ma riesce anche utile alla pietà della plebe
cristiana e cattolica. Ora Leone Augusto
infatuato della gran penetrazione
della sua mente, e sedotto dal maligno
consigliere, con usurpare i diritti del sacerdozio,
pubblicò un editto, contenente
l'ordine che fossero vietate da lì innanzi,
e si togliessero tutte le sacre immagini
per le terre all'imperio romano suggette,
chiamando idolatria l'adorarle, ossia
il venerarle. Tale fu il principio della
eresia degl'iconoclasti. Gran commozione
si suscitò per questo sconsigliato ed
iniquo divieto fra i popoli suoi sudditi,
detestando la maggior parte d'essi come
eretico e di sentimenti maomettani l'imperadore:
e tanto più perchè si seppe
ch'egli aveva in abbominazione le sacre
reliquie e negava l'intercession de' Santi
appresso Dio, cioè impugnava dogmi
stabiliti nella Chiesa cattolica, con impugnar
egli stesso la professione della fede,
da lui fatta nella sua assunzione al trono
imperiale, e senza voler sopra ciò ascoltare
il parer de' vescovi, eletti da Dio per
custodi della dottrina spettante alla fede.
Passarono perciò gli abitanti della Grecia
e delle isole Cicladi ad un estremo
con ribellarsi all'imperador Leone, e
proclamar imperadore un certo <i>Cosma</i>.
Poi messa insieme una flotta di legni sottili,
ostilmente andarono sotto Costantinopoli,
e diedero battaglia a quella città,
ma restò disfatta dal fuoco greco la loro
<span class="pagenum" id="Page_176">[176]</span>
armata, e l'efimero Augusto, venuto in
mano di Leone, pagò colla testa il suo
reato: con che maggiormente crebbe lo
orgoglio di esso imperadore e de' suoi
seguaci per sostener l'empio editto. Benchè
poi ci manchino le lettere da lui
scritte a <i>Gregorio II</i> papa intorno alla
abolizion delle sacre immagini, e le risposte
a lui date dal pontefice, pure da
quanto s'andrà vedendo, chiaramente
si comprende ch'egli inviò a Roma lo
editto sopraddetto, e che il santo pontefice
non solamente vi si oppose, ma dovette
anche risentitamente scriverne ad
esso Leone Augusto, per rimuoverlo da
questo sacrilego disegno. Ne vedremo fra
poco gli effetti. Per quanto s'ha da Andrea
Dandolo <span class="fnote">[Andreas Dandulus, tom. 12 Rer. Ital.]</span>, succedette in questo
anno la morte di <i>Marcello</i> duca di Venezia,
e in luogo suo fu sostituito <i>Orso</i>,
uno de' nobili della città di Eraclea, e
personaggio di gran prudenza e valore.
</p>

<hr />
</div>

<div class="chapter">
<h2 class="hidden" id="DCCXXVII">DCCXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXVII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Gregorio II</span> papa 13.</td>
  </tr>
  <tr>
    <td><span class="smcap">Leone</span> Isauro imperad. 11.</td>
  </tr>
  <tr>
    <td><span class="smcap">Costantino</span> Copronimo Augusto 8.</td>
  </tr>
  <tr>
    <td><span class="smcap">Liutprando</span> re 16.</td>
  </tr>
</table>

<p>
Abbenchè in questi tempi per cagione
della nascente eresia degl'iconoclasti
accadessero molte novità in Italia, pure
non abbiamo un filo sicuro per distinguere
i tempi, e quasi neppure disbrogliare
quegli avvenimenti, de' quali i soli
Anastasio bibliotecario e Paolo Diacono
ci han conservata una confusa memoria.
Li riferirò io con quell'ordine che mi
parrà più verisimile. Allorchè l'imperador
<i>Leone</i> ebbe scorto <span class="fnote">[Anastas., in Gregor. II.]</span> quanto il romano
pontefice fosse alieno dal concorrere
ne' suoi perversi sentimenti, tornò a
scrivergli più imperiosamente, facendogli
sapere che ubbidisse, se gli premeva
d'aver la sua grazia, altrimenti ch'egli
finirebbe d'esser papa. Allora l'intrepido
<span class="pagenum" id="Page_177">[177]</span>
pontefice <i>Gregorio</i>, ben intendendo i pericoli
della Chiesa e i propri, saggiamente
si accinse alla difesa. Con sue lettere
avvisò i popoli italiani dell'insulto che
voleva fare il malvagio imperadore alla
religione; cominciò a star cauto per la
propria persona; e molto più è da credere
che con più vigore che mai rispondesse
a Leone. Il cardinale Baronio <span class="fnote">[Anastas., in Gregor. II.]</span>
rapporta due sue lettere, come scritte da
esso papa nell'anno precedente 726 al
medesimo imperadore. Pretende all'incontro
il padre Pagi <span class="fnote">[Pagius, ad Annal. Baron.]</span> che queste appartengano
all'anno 730. Forse niun di
loro ha colto nel segno. Sappiamo ben
di certo che l'infuriato imperadore si
diede a studiar tutte le vie per levar dal
mondo il santo pontefice. Pare che Anastasio
metta come avvenuti quegli empii
suoi tentativi contro la vita del papa prima
che spuntasse la persecuzione delle
sacre immagini, adducendo come commosso
a sdegno l'imperadore, perchè il
pontefice Gregorio s'era opposto all'imposizione
d'un <i>censo</i>, ossia tributo, o capitazione,
ch'esso Augusto voleva esigere
dai popoli d'Italia. Mette ancora l'assedio
di Ravenna quasi fatto dal re <i>Liutprando</i>
prima dell'attentato contro esse
immagini. A me sembra più verisimile
che il primo anello di questa catena sia
stato l'empio editto di Leone Isauro per
cui cadde dalla sua grazia papa Gregorio,
e s'imbrogliarono le cose in Italia. Teofane <span class="fnote">[Theoph., in Chronogr.]</span>
scrive, che dopo aver esso pontefice
con sua decretale esortato indarno
l'imperadore perverso a non voler mutare
i riti stabiliti dai santi Padri intorno
all'immagini, vietò che se gli pagassero
da lì innanzi i tributi. Può essere
che Teofane s'ingannasse in credere negati
a Leone anche i tributi soliti, quando
l'opposizione probabilmente fu di un
censo nuovo, ossia d'una capitazione,
che nuovamente si voleva introdurre;
ma forse gli è da prestar fede allorchè
<span class="pagenum" id="Page_178">[178]</span>
dice fatta cotale opposizione. Pare eziandio
molto credibile che il re Liutprando
si prevalesse della buona occasione di
profittar sopra gli Stati imperiali, dappoichè
vide alterati forte gli animi degli
Italiani contra del prevaricatore Augusto,
il quale all'eresia aveva aggiunta la
persecuzione del papa. In fatti abbiamo
da Anastasio <span class="fnote">[Anastas., in Gregor. II.]</span> che per ordine suo fu
cospirato in Roma contro la vita del
santo pontefice da <i>Basilio</i> duca, da Giordano
cartulario, e da Giovanni soprannominato
Lurione, con participazione e
consenso di <i>Marino</i> imperiale spatario,
mandato dall'imperadore col titolo di
duca, ossia governatore di Roma. Volle
Iddio che non seppero mai trovare apertura
di eseguir l'empio concerto, e
intanto Marino infermatosi passò al mondo
di là. Arrivò dipoi <i>Paolo</i> patrizio inviato
in Italia <i>esarco</i>, e coll'intelligenza
e colle spalle di lui seguitarono i congiurati
la lor trama contro del buon pontefice.
Ma venuto alla luce il loro disegno,
commosso il popolo romano trucidò
Giovanni e Lurione. Basilio fu costretto
a farsi monaco, e ristretto in un
monistero, quivi terminò i suoi giorni.
Non istette per questo l'esarco Paolo di
proseguire nel suo sacrilego pensiero di
torre la vita al pontefice, e di sostituirne
un altro a suo piacimento, per avere libero
il campo a spogliar le chiese di Roma,
siccome avea fatto in varii altri luoghi.
Venne anche da Costantinopoli un
altro spatario con ordine di deporre papa
Gregorio. Lo stesso esarco a questo
fine raunò quanti soldati potè in Ravenna,
e gl'inviò alla volta di Roma, sperando
che con questo rinforzo i congiurati
verrebbono a capo della loro iniqua
intenzione. Ma ciò risaputo, tanto il popolo
romano, quanto i Longobardi del
ducato di Spoleti e della Toscana si misero
in armi, e fecero buone guardie al
ponte Salario e ai confini del ducato romano,
affinchè i mal intenzionati non
potessero passare. Il conte Campello nella
<span class="pagenum" id="Page_179">[179]</span>
Storia di Spoleti, scrivendo che seguì
in tal congiuntura una battaglia fra gli
imperiali e Trasmondo duca di Spoleti,
colla vittoria in favore dell'ultimo, di
sua testa v'ha aggiunto questo abbellimento,
non men che l'orazione fatta da
esso duca alle sue milizie. Probabilmente
nell'anno presente accaddero tutti questi
movimenti e sconcerti. Dalla vita di
s. Giovanni Damasceno, scritta da Giovanni
patriarca di Gerusalemme <span class="fnote">[Johannis Damasceni Oper. tom. 1.]</span>, ricaviamo
ch'esso Damasceno abitante in
Damasco nel dominio de' Saraceni e ministro
del loro califfa, appena intese lo
editto di Leone Isauro, che prese la penna
in difesa delle sacre immagini. Leggonsi
le di lui orazioni su questo argomento.
Da essi Saraceni fu appunto nell'anno
presente assediata la città di Nicea,
metropoli della Bitinia, ma Iddio miracolosamente
la preservò dalle loro
unghie.
</p>

<hr />
</div>

<div class="chapter">
<h2 class="hidden" id="DCCXXVIII">DCCXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXVIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Gregorio II</span> papa 14.</td>
  </tr>
  <tr>
    <td><span class="smcap">Leone</span> Isauro imperad. 12.</td>
  </tr>
  <tr>
    <td><span class="smcap">Costantino</span> Copronimo Augusto 9.</td>
  </tr>
  <tr>
    <td><span class="smcap">Liutprando</span> re 17.</td>
  </tr>
</table>

<p>
Scoprivasi ogni dì più empiamente
animato l'imperador <i>Leone</i> non solo contro
le sacre immagini, ma eziandio contro
il santo pontefice <i>Gregorio</i> difensore
delle medesime. Tentarono i suoi ministri
con replicati ordini imperiali <span class="fnote">[Anastas., in Gregor. II.]</span> di
muovere contro di lui i popoli della
Pentapoli, cioè di cinque città, che son
credute Rimini, Pesaro, Fano, Umana
ed Ancona, tuttavia in que' tempi soggette
ai Greci, e parimente i Veneziani.
Ma que' popoli risolutamente negarono
di consentire a sì nera iniquità, anzi
protestarono d'essere pronti a dar la
vita per la difesa del medesimo pontefice.
Nè ciò loro bastando, scomunicarono
l'esarco <i>Paolo</i>, e chiunque teneva con
<span class="pagenum" id="Page_180">[180]</span>
lui, giugnendo a non volere i governatori
da lui destinati per le città, e ad
eleggerne essi quelli che fossero uniti
alla Chiesa romana. Furono anche vicini
que' popoli d'Italia ch'erano sudditi
dell'imperio, a creare un nuovo imperadore,
con disegno di condurlo a Costantinopoli,
e ne tennero varie consulte.
Ma il saggio e piissimo papa disturbò
questa loro risoluzione, sperando sempre
che l'imperadore s'avesse a ravvedere
e a rimettersi nel buon cammino.
Accadde poscia che anche <i>Esilarato</i>
duca di Napoli, accecato dal desiderio
di farsi del merito coll'imperadore, sedusse
non pochi di quella parte della
Campania, che tuttavia ubbidivano all'imperio,
e venne insieme con <i>Adriano</i>
suo figliuolo alla volta di Roma, pieno
di mal talento contro del pontefice. Allora
il popolo romano, acceso di zelo,
uscì coll'armi contro di costoro, e preso
esso Esilarato col figliuolo, amendue
li privarono di vita. Saputo poscia che
<i>Pietro</i> novello duca di Roma avea scritto
alla corte contro del papa, il cacciarono
fuor di città. Nè minore fu il tumulto
che durante questi torbidi si
svegliò in Ravenna. Molti aderivano all'empietà
dell'imperadore, ma i più erano
in favore e difesa del romano pontefice.
Si venne perciò alle mani fra loro,
e in quel conflitto restò ammazzato
lo stesso esarco Paolo. Era finora stato
solamente spettatore di queste brutte
scene d'Italia, accadute per la pazza
condotta di Leone Augusto, il re <i>Liutprando</i>.
Ma vedendo crescere il fuoco,
e cotanto irritati e sì mal disposti gli
animi de' sudditi imperiali contro del
loro sovrano, volle cavar profitto da
questa disunione, prendendo, credo io,
motivo e pretesto di muovere le sue
armi dalla persecuzione d'esso imperadore
contro della Chiesa e del capo visibile
della medesima. Nè duro fatica a
figurarmi che fosse anche invitato a
questo giuoco da non pochi, i quali non
sapevano digerire d'aver per signore
<span class="pagenum" id="Page_181">[181]</span>
un imperador empio, e che, per attestato
di Anastasio, avea spogliate varie chiese:
laddove sotto i re longobardi la religion
cattolica e i suoi ministri godevano
tutta la possibil tranquillità e il
dovuto rispetto. Però uscito in campagna
col suo esercito, si spinse contro le
terre dell'esarcato. Pare che la sua prima
impresa fosse l'assedio di <i>Ravenna</i>,
dove stette sotto per alcuni giorni; ed
è certo che la prese, benchè Anastasio
espressamente nol dica, attestandolo
chiaramente Paolo Diacono <span class="fnote">[Paulus Diacon., lib. 6, cap. 54.]</span> ed Agnello
ravennate <span class="fnote">[Agnell., Vita Episcopor. Ravennat., tom. 2
Rer. Ital.]</span>, che un secolo dopo
scrisse le vite di quegli arcivescovi. Anzi
esso Agnello ci ha conservato qualche
particolarità di quel fatto, con dire
che, per intelligenza di uno di que' cittadini,
Liutprando v'entrò, perchè avendo
finto di dare un fiero assalto alla porta
del Vico Salutare, ed essendo corsi tutti
i cittadini colà alla difesa, il traditore
intanto aprì la porta che va al
Vico Leproso, e introdusse i Longobardi.
Gran somma di danaro era stata
promessa a costui; si sbrigarono da
questo pagamento i Longobardi con
ammazzarlo il primo nell'entrare in
città, se pure non morì per un trave
cadutogli addosso, come pare che voglia
dire lo storico Agnello. Impadronissi
ancora Liutprando del castello,
ossia della Città di Classe, e, secondo la
testimonianza d'Anastasio, ne portò via
immense ricchezze. Han creduto e credono
tuttavia i Pavesi, che in tal congiuntura
il re Liutprando asportasse da
Ravenna a Pavia la bella statua di bronzo
di un imperadore a cavallo, stimato
Antonino Pio, la qual tuttavia serve di
ornamento alla lor piazza, ed è da loro
chiamata il <i>Regisole</i>.
</p>

<p>
Oltre a ciò, altri paesi vennero in
potere del re Liutprando, perchè, secondo
Paolo, egli prese <i>Castra Æmiliae,
Formianum et Montem Bellium, Buxeta
<span class="pagenum" id="Page_182">[182]</span>
et Persiceta, Bononiam et Pentapolim,
Auximumque</i>. Anastasio scrive che <i>Longobardis
Æmiliae Castra, Feronianus,
Montebelli, Bononia, Verablum cum suis
oppidis Buxo et Persiceto, Pentapolis
quoque et Auximana civitas se tradiderunt</i>.
Quale di questi autori abbia copiato
l'altro nol so, perchè le vite dei
papi son di varii scrittori. Si conosce
ben da queste parole che la città di
<i>Osimo</i> era distinta dalla <i>Pentapoli</i>, e
che <i>Feronianum</i> era il <i>Fregnano</i>, picciola
provincia del ducato di Modena nelle
montagne, dove sono Sestola, Fanano
ed altre terre. <i>Mons Bellius</i> è <i>Monte Veglio</i>
o <i>Monte Vio</i> nel territorio di Bologna
presso il fiume Samoggia. <i>Verablo</i> e
<i>Busso</i>, o <i>Bussetta</i>, son forse nomi guasti,
non potendo qui entrar <i>Busseto</i> posto
fra Parma e Piacenza verso il Po, perchè
non è mai credibile che i Longobardi
padroni delle città circonvicine avessero
differito fino a questi tempi la conquista
di quel luogo. <i>Persiceto</i> è un tratto
di paese spettante negli antichi secoli
al contado di Modena, siccome ho
dimostrato nelle Antichità italiche <span class="fnote">[Antiquit. Italic., Dissert. XXI.]</span>,
in cui era allora compreso il celebre
monistero di Nonantola. Tuttavia la
nobil terra di san <i>Giovanni in Persiceto</i>
ritien questo nome nel distretto di Bologna.
Dalla parte ancora del ducato di
Spoleti, per testimonianza d'Anastasio,
dai Longobardi fu occupata la città di
<i>Narni</i>, nè sappiamo se la restituissero.
Presero anche il castello di <i>Sutri</i>, dipendente
dal ducato romano; ma questo
nol tennero che cento quaranta
o pur quaranta giorni; perchè il buon
papa con tante lettere e regali si adoperò
presso il re Liutprando, che l'indusse
a rilasciarlo, dopo averlo spogliato
di tutte le sostanze de' cittadini.
Nè volle il re cederlo a' ministri imperiali,
ma bensì ne fece una donazione
alla Chiesa romana. Può essere che in
tal congiuntura accadesse ciò che narra
il suddetto Paolo, cioè, che trovandosi
<span class="pagenum" id="Page_183">[183]</span>
il re Liutprando nella <i>Pentapoli a Vico
Pilleo</i>, una gran moltitudine di quegli
abitanti andava a portargli de' regali,
per esentarsi dal sacco ed ottener delle
salve guardie. Sopravvenne una gran
brigata di soldati romani, che uccisero
e fecero prigione quella sfortunata gente.
In questi tempi venne a Napoli <i>Eutichio</i>
patrizio eunuco, che altra volta
vien detto avere esercitata la carica di
esarco d'Italia, rivestito della medesima
dignità. Costui portava ordini pressanti
dell'empio Augusto di levar di vita il
santo pontefice Gregorio II. Nè molto
stette a risapersi il suo crudel disegno,
e ch'egli meditava ancora di dare il
sacco alle chiese, e di far altri malanni.
Fu colto un suo uomo incamminato a
Roma con lettere indicanti ch'esso esarco
la voleva contro la vita del papa
e dei principali di Roma. Fecero istanza
i Romani che s'impiccasse il messo, ma
il misericordioso pontefice il salvò dalla
morte. Per questa cagione poi dichiararono
scomunicato l'esarco Eutichio, e
tutti s'obbligarono con giuramento di
non mai permettere che ad un papa sì
zelante per la religione, e difensor delle
chiese, fosse recato alcun nocumento, o
tolta la sua dignità. Ora veggendo Eutichio,
che non gli potea venir fatto il sacrilego
colpo finchè non allontanava i
Longobardi dall'amicizia e protezion dei
Romani, si studiò di ottener l'intento
con promettere dei gran doni ai duchi
de' Longobardi, e allo stesso re Liutprando,
se desistevano dallo spalleggiare i
Romani. Ma conoscendosi il mal talento
e la malizia del perfido eunuco ministro
imperiale, tanto i Romani quanto i Longobardi
si strinsero maggiormente in
lega, protestandosi che si riputerebbono
gloriosi se potessero spendere le lor
vite per la conservazione e difesa di un
sì pio e santo papa, e risoluti di non gli
lasciar fare alcun torto dai nemici di
Dio e di lui. Intanto il buon pontefice
attendeva a far di copiose limosine, orazioni,
digiuni e processioni, confidando
<span class="pagenum" id="Page_184">[184]</span>
più nel soccorso di Dio che in quello
degli uomini, con ringraziar nondimeno
il popolo dell'amorevole lor volontà, e
raccomandar loro di far buone opere e
di sperare in Dio, esortandoli nello stesso
tempo a non desistere dall'amore e
dalla fedeltà del romano imperio. Questa
verità, attestata da Anastasio bibliotecario <span class="fnote">[Anastas. Biblioth., in Greg. II.]</span>
e da Paolo Diacono <span class="fnote">[Paulus Diacon., de Gest. Longobard., lib. 6,
cap. 54.]</span>, autori
ben informati delle cose d'Italia, e
comprovata dai fatti, ci fa chiaramente
conoscere che Teofane <span class="fnote">[Theoph., in Chronogr.]</span> scrittor greco,
e chiunque gli tenne dietro, s'ingannò
in iscrivendo che papa Gregorio II
(da lui per altro sommamente lodato)
sottrasse dall'ubbidienza dell'imperadore
Roma, l'Italia e tutto l'Occidente.
Se il santo pontefice avesse voluto, era
finita allora per gl'imperadori greci in
Italia; ma a lui bastò di difendere le ragioni
della Chiesa e la sua propria vita,
ed impedì che i popoli sollevati non passassero
all'elezione di un altro imperadore.
</p>

<hr />
</div>

<div class="chapter">
<h2 class="hidden" id="DCCXXIX">DCCXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXIX</span>. Indizione <span class="scp">XII</span>.</td>
  </tr>
  <tr>
    <td><span class="smcap">Gregorio II</span> papa 15.</td>
  </tr>
  <tr>
    <td><span class="smcap">Leone</span> Isauro imperadore 13.</td>
  </tr>
  <tr>
    <td><span class="smcap">Costantino</span> Copronimo Augusto 10.</td>
  </tr>
  <tr>
    <td><span class="smcap">Liutprando</span> re 18.</td>
  </tr>
</table>

<p>
A mio credere, in quest'anno furono
scritte da papa <i>Gregorio</i> all'imperador
<i>Leone</i> le due sensatissime lettere che il
cardinal Baronio <span class="fnote">[Baron., Annal. Eccl.]</span> diede alla luce all'anno
726, credendole appartenenti a
quel tempo. Stimò il padre Pagi <span class="fnote">[Pagius, ad Annal. Baron.]</span> che
si dovessero riferire all'anno 730; perchè
parlandosi nella prima d'esse della
statua del Salvatore, che Leone Augusto
volle far gittare a terra in Costantinopoli
(attentato che costò la vita, o almeno
<span class="pagenum" id="Page_185">[185]</span>
di buone sassate al di lui ministro,
essendo insorte contro di lui alcune zelanti
donne, le quali poi furono martirizzate
per questo) esso padre Pagi adduce
l'autorità di Stefano diacono, autore
della vita di s. Stefano juniore, che
dice accaduto un tal fatto dopo la deposizione
di s. <i>Germano</i> dal patriarcato di
Costantinopoli e l'intrusione dell'eretico
Anastasio. Ora certo essendo che san
Germano fu deposto nell'anno 730,
conseguentemente prima di quell'anno
non possono essere scritte le suddette
lettere di s. Gregorio II. Ma Stefano diacono
non fu autore contemporaneo, e
perciò non è infallibile la sua asserzione.
Teofane <span class="fnote">[Theoph., in Chronogr.]</span>, che scriveva nello stesso
tempo che Stefano, cioè sul principio
del secolo nono, parla di questo fatto
all'anno 726. Quel che è più, la stessa
lettera del papa fa abbastanza conoscere
ch'era ben succeduto il fatto della statua,
ma che s. Germano teneva tuttavia
la sedia episcopale, nè era stato a lui
sostituito il perverso Anastasio. Se un sì
santo prelato fosse già stato deposto, ed
occupata la sua cattedra dall'ambizioso
suo discepolo, non avrebbe mancato lo
zelante papa Gregorio di rinfacciare ancor
questo delitto con gli altri, che egli
andò ricordando al male consigliato imperadore.
Ma avverte il padre Pagi dirsi
dal papa: <i>Ecclesias Dei denudasti, tametsi
talem habebas pontificem, domnum videlicet
Germanum fratrem nostrum et
comministrum. Hujus debebas tamquam
patris et doctoris,</i> etc. <i>consiliis obtemperare.
Annum enim agit hodie vir ille nonagesimum
quintum,</i> etc. <i>Illum igitur omittens
lateri tuo adjungere, improbum
illum Ephesium Apsimari filium, ejusque
similes audisti.</i> Ma queste parole confermano
che sussisteva tuttavia s. Germano
nel patriarcato, perciocchè il santo papa
accusa l'imperadore di non essersi
consigliato con lui. Che avrebbe poi detto
se l'avesse anche ingiustamente cacciato
dalla sua sedia? E il testo greco non
<span class="pagenum" id="Page_186">[186]</span>
dice assolutamente, <i>benchè tu avessi un
tal pontefice</i>, ma dice: Καἰ τοι γε τοιοῦτον
ἒχων ̓Αρχιερέα, che può significare,
<i>benchè tu abbi un tal pontefice</i>. Egli è poi
da notare in essa lettera la risposta che
dà s. Gregorio alle minacce dell'imperadore
di far condurre prigione lo stesso
papa a Costantinopoli, com'era intravenuto
al di lui predecessore san Martino.
Risponde il saggio pontefice, ch'egli non
è già per combattere coll'imperadore,
ma bastargli di ritirarsi solamente ventiquattro
stadi fuor di Roma nella Campania;
e che venendo o mandando poi
esso Augusto, farà sol battaglia coi venti.
Questo ci fa intendere che i confini del
ducato beneventano, posseduto dai duchi
di Benevento, erano distanti solamente
poco più di tre miglia dalla città
di Roma per la parte della Campania;
e però in pochi passi poteva trasferirsi
il pontefice in paese, dove non si stendeva
il braccio dell'imperadore. Sembra
nondimeno incredibile che arrivasse così
vicino a Roma il dominio dei Longobardi.
Camillo Pellegrino <span class="fnote">[Camill. Peregr., de Fin. Ducat. Beneventan.,
tom. 5 Rer. Ital.]</span> dubitò che
fosse scorretto il testo greco, oppure che
le tre miglia suddette si debbano computare
dal confine del ducato romano sino
alla prima fortezza dei Longobardi. A
noi mancano le memorie per decidere
questo punto.
</p>

<p>
In quest'anno, per quanto io vo conghietturando,
ricuperarono i Greci la
città di Ravenna. Leggesi una lettera, a
noi conservata da Andrea Dandolo <span class="fnote">[Dandul., in Chron., tom. 12 Rer. Italic.]</span>,
rapportata dal Baronio e da altri, in cui
papa Gregorio scrive ad <i>Orso</i> duca di
Venezia, essere stata presa la città di Ravenna,
capo di tutte, <i>a nec dicenda gente
Longabardorum</i>; e sapendosi che l'esarco
<i>nostro figliuolo</i> dimora in Venezia, però
gli comanda di unirsi con noi affine di
rimettere sotto il dominio de' <i>signori
nostri figliuoli Leone e Costantino</i> grandi
imperadori quella città. Non può negarsi;
<span class="pagenum" id="Page_187">[187]</span>
questa lettera ha tutta la patina dell'antichità;
eppure io non lascio di aver
qualche dubbio intorno alla sua legittima
origine. Questo, perchè ho pena a persuadermi
che quel saggio papa nelle circostanze
di questi tempi potesse chiamar
la nazion longobarda <i>nec dicendam</i> (lo
stesso è che dire <i>nefandam</i>), titolo che si
dava ai Saraceni, e che fu anche dato ai
Longobardi, allorchè sui principii erano
crudeli, nemici fieri di Roma ed ariani.
In questi tempi noi sappiamo che tutti
professavano la religion cattolica, erano
figliuoli, come gli altri, della santa Chiesa
romana, e gli abbiam veduti protettori
del sommo pontefice contro le violenze
dell'imperadore; e senza l'aiuto di essi
il pontefice Gregorio restava preda del
sacrilego furor de' Greci. Come mai un
sì avveduto pontefice potè sparlare in tal
forma dei Longobardi? Aggiungasi che
non si può sì facilmente concepire tanta
premura del pontefice in favor dell'esarco
rifugiato, come ivi si dice, in Venezia.
Se s'intende di <i>Paolo</i> esarco, costui,
per attestato di Anastasio, era scomunicato,
e poi fu ucciso dai Ravennati. Se
di <i>Eutichio</i>, anch'egli, per asserzion del
medesimo storico, era scomunicato e in
disgrazia del pontefice, e toccò dipoi,
siccome vedremo, al re Liutprando di
rimetterlo in sua grazia. Potrebbe solamente
dirsi che la presa e ricupera
di Ravenna succedette nell'anno 725
prima che spuntasse l'eresia degl'iconoclasti,
come ha creduto il Sigonio con
altri, e pare che si ricavi dallo stesso
Anastasio: nel qual tempo passava buona
armonia fra il papa e l'imperadore,
e i suoi ministri. Ma ciò non sussiste.
Si sa da Anastasio medesimo che l'esarco
<i>Paolo</i> fu mandato in Italia con ordine
di levar dal mondo papa Gregorio II,
e fece quanto potè per eseguirlo. Certo
è altresì che non già nell'anno 725, ma
molto più tardi, e certo dappoichè Leone
Augusto si dichiarò nemico delle sacre
immagini, e cominciò la persecuzione
per cagion d'esse, Ravenna fu presa.
<span class="pagenum" id="Page_188">[188]</span>
Ne abbiamo l'autentica testimonianza
dello stesso Gregorio II, che, dopo aver
narrato nella prima lettera a Leone Isauro
l'affare della statua del Salvatore,
per cui esso Augusto avea fatto uccidere
alcune donne, aggiugne che divulgata la
fama di queste sue crudeli puerilità, i
popoli più lontani aveano calpestate le
immagini del medesimo Augusto, e che
<i>i Longobardi e i Sarmati ed altri popoli
settentrionali aveano fatto delle scorrerie
per l'infelice Decapoli</i> (cioè per le
dieci città sottoposte a Ravenna), <i>ed occupata
la stessa metropoli Ravenna, con
iscacciarne i magistrati cesarei, e porvi
al governo i lor propri, ed ora minacciano
d'invadere gli altri luoghi imperiali
vicini, e Roma stessa, giacchè esso imperadore
non ha forza per difenderli. E questo
tutto avvenuto per l'imprudenza e
stoltezza dello stesso Augusto.</i> Adunque
scorgiamo seguita l'occupazion di Ravenna
dappoichè Leone s'era scatenato
contro le sacre immagini; nè questa città,
allorchè il papa scrisse, era stata per
anche ricuperata da' Greci, nè il papa
mostra d'aver data mano per ripigliarla,
nè premura perchè si ripigli. Finalmente
è da osservare che nè Anastasio bibliotecario,
nè Paolo Diacono parlano
punto che s. Gregorio s'impacciasse in
far ritorre ai Longobardi Ravenna; e
pur questo sarebbe stato di gran gloria
d'esso pontefice, il quale avrebbe renduto
bene per male ad un imperadore sì
fatto, cioè ad un persecutore della di lui
vita e dignità. Comunque sia, o fosse il papa
o fosse l'esarco che accalorasse questa
spedizione, egli è fuor di dubbio che Ravenna
tornò alle mani de' Greci e fu ritolta ai
Longobardi. Si dee la lode di questo fatto
al valore fino in que' tempi riguardevole dei
Veneziani, asserendo Paolo Diacono <span class="fnote">[Paulus Diaconus, lib. 6, cap. 54.]</span>,
che stando in <i>Ravenna Ildebrando nipote
del re Liutprando</i>, <i>e Peredeo duca di Vicenza</i>,
all'improvviso arrivò loro addosso
l'armata navale dei Veneziani; e che
nella battaglia da essi fu fatto prigione
<span class="pagenum" id="Page_189">[189]</span>
Ildebrando: e che Peredeo bravamente
combattendo vi restò ucciso. Agnello ravennate <span class="fnote">[Agnell., in Vit. Episcopor. Ravennat.,
tom. 2 Rer. Italic.]</span>
anch'egli lascia abbastanza
intendere, benchè molto ci manchi della
sua storia, che Ravenna fu ricuperata;
perciocchè dopo aver narrata l'occupazione
fattane dai Longobardi, dice che
sdegnati i Ravegnani contra di <i>Giovanni</i>
loro arcivescovo (senza allegarne il
perchè), il cacciarono in esilio, e perciò
egli stette per un anno in Venezia con
danno notabile della sua chiesa. Ma ravveduti
dipoi fecero che l'esarco il richiamasse
alla sua sedia. Quegli scrittori
moderni che rapportano varie particolarità
della presa di Ravenna, le han tolte
dalla sola loro immaginazione. Per altro
non si può assegnare per mancanza di
memorie il tempo preciso nè della occupazione,
nè della ricupera d'essa città,
e dee a noi bastare di saper con sicurezza
che l'una e l'altra avvenne dappoichè
fu principiata la guerra contra le
sacre immagini. Cosa accadesse della
<i>Pentapoli</i> occupata dai Longobardi, non
ce l'han rivelato gli antichi; ma da Anastasio <span class="fnote">[Anastas., in Vita Zachariae Papae.]</span>
sufficientemente si ricava
che ritornò anch'essa allora alle mani
dell'esarco.
</p>

<p>
Abbiamo poi da esso Anastasio <span class="fnote">[Id., in Vit. Gregor. II.]</span>
che nel gennaio di quest'anno fu veduta
per più di dieci giorni una cometa. E parimente
da lui sappiamo che <i>Eutichio</i> patrizio
ed esarco fece lega col re Liutprando,
essendosi convenuto fra loro di unir
l'armi, affinchè il re potesse sottomettere
alla sua corona i duchi di Spoleti e di
Benevento, e l'esarco di Roma all'imperadore.
Se fosse certo che in questo medesimo
anno fosse stata ricuperata Ravenna
dai Greci e Veneti, potremmo immaginare
che il re Liutprando per riavere
il nipote <i>Ildebrando</i>, condotto prigione
a Venezia, s'inducesse a far la pace
e lega coll'esarco. Paolo altro non
<span class="pagenum" id="Page_190">[190]</span>
dice, se non che esso re si mosse a questa
unione per desiderio di soggiogare i
duchi di Spoleti e di Benevento. Non è
noto onde nascesse questo mal animo
del re Liutprando contro que' duchi suoi
vassalli. Crede il conte Campelli <span class="fnote">[Campelli, Storia di Spoleti, lib. 3.]</span> che
il re mal sofferisse di vedere quei principi
come assoluti padroni di quelle contrade,
e che non riconoscessero nel re
se non la semplice sovranità; e però
portato dall'ambizione volesse assoggettarseli
come gli altri duchi della Neustria,
Austria e Toscana, che erano governatori
delle città. Se ciò fosse, non è chiaro.
Solamente vedremo da una lettera
di papa Gregorio III, che quei duchi protestavano
d'esser pronti a soddisfare a
tutti i lor doveri verso del re, <i>secondo
l'antica consuetudine</i>; del che non doveva
essere contento il re Liutprando, con
esigere di più. Ma quella lettera non ha
che fare con questi tempi, essendo scritta
nell'anno 741. Ora Anastasio racconta
che il re colle sue forze andò a Spoleti;
e perciocchè <i>Trasmondo</i> duca di
quella contrada, siccome ancora il duca
di Benevento (secondo i conti di Paolo
Diacono, dovrebbe essere stato <i>Romoaldo
II</i>) conobbero di non potere resistere
alla di lui potenza, si umiliarono, e gli
promisero ubbidienza con solenni giuramenti,
dandogli anche degli ostaggi per
pegno della lor parola. Poscia coll'esercito
marciò alla volta di Roma, e si attendò
nel campo di Nerone. Sapeva il
buon papa Gregorio II che la pietà non
era l'ultima delle virtù del re Liutprando,
e però intrepidamente uscito della
città, andò a trovarlo e a parlargli. Non
potè Liutprando resistere alle paterne
ammonizioni del santo padre, e ne restò
sì ammollito e compunto, che se gli gittò
a' piedi, con promettergli di non far
male ad alcuno. Poscia entrati nella basilica
vaticana, ch'era allora fuori di Roma,
esso re davanti al corpo del principe
degli Apostoli spogliossi del manto
regale, de' braccialetti, dell'usbergo, del
<span class="pagenum" id="Page_191">[191]</span>
pugnale, della spada dorata, della corona
d'oro e della croce d'argento, e tutto
lasciò in dono e in memoria della sua
venerazione a quel celebratissimo sepolcro.
Finita l'orazione, fu pregato il papa
da Liutprando di volere rimettere in sua
grazia ed assolvere l'esarco <i>Eutichio</i>: il
che fu fatto; e poscia il re con esso esarco
se ne tornò indietro, senza aver fatto
male ad alcuno. Resta a noi il solo abbozzo
di questi avvenimenti, ma senza
che sieno a notizia nostra pervenuti i motivi
e le circostanze d'essi. Nè vo' lasciar
di dire che in quest'anno <span class="fnote">[Theoph., in Chronogr.]</span> il figliuolo
del principe dei Gazari, cioè dei Turchi,
entrò nell'Armenia e nella Media, possedute
da' Saraceni, sconfisse l'esercito
loro, comandato da Garaco generale di
essi Arabi Mussulmani, e, dopo aver saccheggiate
quelle provincie, ritornò al suo
paese, con lasciare un gran terrore nella
nazione de' Saraceni.
</p>

<hr />
</div>

<div class="chapter">
<h2 class="hidden" id="DCCXXX">DCCXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXX</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Gregorio II</span> papa 16.</td>
  </tr>
  <tr>
    <td><span class="smcap">Leone</span> Isauro imper. 14.</td>
  </tr>
  <tr>
    <td><span class="smcap">Costantino</span> Copronimo Augusto 11.</td>
  </tr>
  <tr>
    <td><span class="smcap">Liutprando</span> re 19.</td>
  </tr>
</table>

<p>
Per attestato di Anastasio <span class="fnote">[Anastas., in Gregor. II.]</span>, fecesi
in quest'anno una sollevazione d'alcuni
popoli nel ducato romano. Un certo <i>Tiberio</i>,
per soprannome <i>Petasio</i>, gl'indusse
a ribellarsi contra dell'imperadore, e
specialmente fu a lui, come a signore,
giurata fedeltà da quei di <i>Maturano</i>, oggidì
creduto <i>Barberano</i>, dal popolo di
<i>Luni</i>, e da quel di <i>Blera</i> o <i>Bleda</i>. Credo
scorretta la parola <i>Lunenses</i>, perchè Luni
città marittima, situata al fiume Magra,
era sotto i Longobardi e troppo lontana,
nè potè ribellarsi contro chi non
ne era padrone. Anastasio parla di popoli
posti in quella provincia romana,
che oggidì si chiama il patrimonio. Vicino
<span class="pagenum" id="Page_192">[192]</span>
a Barberano e Bleda si vede <i>Viano</i>;
forse volle parlar lo storico di quella
terra. Trovavasi allora l'esarco <i>Eutichio</i>
in Roma, e turbossi forte a questo avviso;
ma il buon papa <i>Gregorio</i> fece a lui
coraggio, ed animò l'esercito romano,
seco mandando ancora alcuni dei principali
ministri di sua corte. Andarono i
Romani, presero il capo ribello Petasio,
la cui testa fu inviata a Costantinopoli;
e con tutto ciò non poterono essi Romani
ottenere l'intera grazia dell'imperador
Leone. Questi sempre più andava
peggiorando nell'odio contro le sacre
immagini, e perciocchè un forte ostacolo
all'esecuzion dei suoi perversi voleri era
il santo patriarca <i>Germano</i>, in quest'anno
appunto il costrinse a ritirarsi nella
casa paterna, e a lui sostituì nel patriarcato
un indegno suo discepolo, nomato
<i>Anastasio</i>. L'ambizione di costui per ottenere
quell'insigne dignità il trasportò
ad abbracciare e secondare gl'iniqui
sentimenti dell'imperadore. Significò egli
ben tosto l'esaltazione sua al romano
pontefice; ma trovandolo esso papa macchiato
degli errori iconoclastici, nol volle
riconoscere per vescovo, e gl'intimò
la scomunica se non si ravvedeva dei
suoi falli. Colla scorta di questo malvagio
patriarca l'imperadore più che mai
si diede a far eseguire i suoi sregolati
editti, e a perseguitar chi non voleva ubbidire,
con dar anche la morte a non
pochi che contrastavano a' suoi ingiusti
voleri. Credesi inoltre dal padre Pagi che
per vendicarsi del santo papa Gregorio,
egli facesse staccare dal patriarcato romano
tutti i vescovati dell'Illirico, della
Calabria e Sicilia, che dianzi immediatamente
dipendevano dal papa, aggregandoli
al patriarcato di Costantinopoli.
Ciò apparisce da una lettera <span class="fnote">[Adriani I Papae Epistol. in fine Concil.
Nic. II.]</span> di
papa Adriano I a Carlo Magno. E può
dirsi che di qui traesse principio la funesta
division della Chiesa greca dalla
<span class="pagenum" id="Page_193">[193]</span>
latina: divisione in vari tempi interrotta
e non mai estinta, anzi rinforzata
poi maggiormente da Fozio e da altri
ambiziosi o maligni patriarchi, e che
dura tuttavia. Nondimeno è incerto se
questa smembrazione accadesse sotto
questo papa, oppur sotto il suo successore
Gregorio III, come io credo piuttosto.
Veggasi all'anno 733.
</p>

<hr />
</div>

<div class="chapter">
<h2 class="hidden" id="DCCXXXI">DCCXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXXI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Gregorio</span> III papa 1.</td>
  </tr>
  <tr>
    <td><span class="smcap">Leone</span> Isauro imperad. 15.</td>
  </tr>
  <tr>
    <td><span class="smcap">Costantino</span> Copronimo Augusto 12.</td>
  </tr>
  <tr>
    <td><span class="smcap">Liutprando</span> re 20.</td>
  </tr>
</table>

<p>
Fu questo l'ultimo anno della vita
di papa <i>Gregorio II</i>, essendo egli stato
chiamato da Dio nel dì 11 di febbraio
al premio eterno delle sue virtù e fatiche
in pro della religione cattolica, e meritevolmente
riconosciuto per santo. Verso
l'ordine monastico esercitò egli non
poco la sua beneficenza, fondando nuovi
monisteri, e ristorando i vecchi; stese la
sua liberalità a varie chiese; e lasciò una
perpetua memoria della sua pietà, dottrina
e prudenza in mezzo di varii sconcerti
della religione e del secolo. Dopo
un mese e cinque giorni di sede vacante,
se vogliamo seguitare il padre Pagi <span class="fnote">[Pagius, ad Annal. Baron.]</span>
ed alcuni esemplari di Anastasio bibliotecario,
fu eletto e consacrato papa, con
assenso ed applauso universale, <i>Gregorio
III</i>, soriano di nazione. Ma nella vita
del medesimo presso lo stesso Anastasio
si legge, ch'egli contra sua voglia fu eletto
nel tempo che si faceano i funerali
al defunto Gregorio II, e però non già
un <i>mese e cinque giorni</i>, ma solamente
<i>cinque giorni</i>, dovrebbe essere durata la
vacanza della Sede pontificia; se non che
in essa vita si parla solamente dell'<i>elezione</i>,
restando in dubbio se immediatamente
ne seguisse la <i>consecrazione</i>, per
cui veramente l'eletto cominciava il suo
pontificato. Fa un grande elogio di questo
<span class="pagenum" id="Page_194">[194]</span>
novello pontefice Anastasio <span class="fnote">[Anastas., in Gregor. III.]</span>, o
chiunque sia l'autore della sua vita, rappresentandocelo
dotto nella lingua greca
e latina, che recitava a memoria tutto il
salterio, eloquente predicatore, amatore
de' poveri, redentor degli schiavi, e vivo
esemplare d'ogni cristiana virtù. Non
tardò lo zelante pontefice a scrivere delle
forti lettere agl'imperadori <i>Leone e
Costantino</i>, esortandoli a desistere dalla
persecuzione delle sacre immagini; e
questi suoi sentimenti ed esortazioni inviò
a Costantinopoli per mezzo di Giorgio
prete. Ma questi giunto colà, veggendo
l'aspro trattamento che si faceva a
chiunque osava di opporsi alle determinazioni
degli Augusti, per timor della
pelle se ne tornò a Roma senza presentar
quelle lettere. Confessò il suo fallo al
pontefice, il quale, sdegnato per la di lui
pusillanimità, raunato il concilio, volle
degradarlo dal sacerdozio. Tante nondimeno
furono le preghiere dei padri e dei
nobili laici, che si contentò di dargli una
buona penitenza, con patto che ritornasse
alla corte colle stesse lettere. Andò
egli in fatti, ma dai ministri imperiali nel
passare per la Sicilia fu ritenuto, e stette
quasi un anno esiliato in quelle parti.
Provò in questi tempi la Gallia qual fosse
la crudeltà e l'odio de' Saraceni contro
de' Cristiani. Divenuti essi già padroni
della Linguadoca, passarono il Rodano,
s'impadronirono della città di <i>Arles</i>,
assediarono quella di <i>Sens</i>, ma non poterono
mettervi il piede, mercè dell'animo
che fece in tal congiuntura ai cittadini
s. <i>Ebbone</i> vescovo di quella città <span class="fnote">[Chron. Petav. apud Du-Chesne.]</span>.
Distrussero poi assaissime chiese, monisteri
e castella, lasciando dappertutto segni
del loro furore con incendii e stragi
de' miseri cristiani. Intanto i due eroi
della Francia <i>Carlo Martello</i> ed <i>Eude</i> duca
dell'Aquitania, in vece di volgere le
armi contra di quegl'infedeli, ad altro
non pensavano che a scannarsi l'un l'altro,
e a sagrificar le vite de' popoli
<span class="pagenum" id="Page_195">[195]</span>
franchi alla loro ambizione. Toccò la peggio
in una delle due battaglie ad Eude, e
Carlo per due volte entrato nell'Aquitania,
diede il guasto al paese con riportarne
un immenso bottino a casa.
</p>

<p>
Avea <i>Romoaldo II</i>, duca di Benevento <span class="fnote">[Paulus Diaconus, lib. 6, cap. 50 et 55.]</span>
sposata in seconde nozze <i>Ranigonda</i>
figliuola di <i>Gaidoaldo</i> duca di
Brescia. Ma egli terminò i suoi giorni
circa questi tempi, oppure nell'anno 733,
come pensa il Bianchi <span class="fnote">[Blancus, in Notis ad Paul. Diac. tom. I
Rer. Italic.]</span>. All'incontro
Camillo Pellegrino fu di parere che avvenisse
la morte di quel duca nell'anno
720, e che dopo lui per due anni
governasse quel ducato un <i>Aodelao</i>, ossia
<i>Audelao</i>, e che a lui succedesse nell'anno
724 <i>Gregorio</i>, che da Paolo Diacono
vien chiamato <i>nipote del re Liutprando</i>,
e creato duca da esso re. Ma
avendo noi veduto all'anno 729 che il
re suddetto andò per sottomettere al
suo dominio il duca di Benevento, e
volle ostaggi da esso, non par molto
verisimile che allora comandasse ai Beneventani
<i>Gregorio</i>, il quale, siccome
nipote e creatura del re Liutprando,
avrebbe dovuto conservar buona armonia
collo zio. Certo è che ci mancano
lumi per diradar queste tenebre; ma
non è improbabile che circa i presenti
tempi succedesse l'assunzione di <i>Gregorio</i>
al ducato di Benevento, perchè torneremo
a vedere all'anno 740 irato il
re Liutprando contro del duca di Benevento,
ed allora è probabile che il suddetto
Gregorio non si contasse più tra
i vivi. Però sia a me lecito di riferire
qui ciò che ha detto Paolo Diacono intorno
a questo affare. Scrive egli, che
essendo mancato di vita <i>Romoaldo II</i>
duca di Benevento, dopo aver comandato
per ventisei anni, lasciò dopo di sè
un figliuolo di poca età, nominato <i>Gisolfo
II</i>. Contra di lui insorsero alcuni che
anche tentarono di levarlo dal mondo;
ma il popolo di Benevento, avvezzo alla
<span class="pagenum" id="Page_196">[196]</span>
fedeltà verso i suoi principi, gli salvò la
vita con uccidere chi s'era sollevato
contro di lui. Probabilmente quell'<i>Audolao</i>
duca, menzionato nella Cronica di
santa Sofia <span class="fnote">[Chron. S. Sophiae apud Ughel. Ital. Sacr.
tom. 8.]</span>, ma non conosciuto da
Paolo Diacono, o da lui apposta omesso,
perchè considerato quale usurpatore,
dovette occupar quel ducato e tenerlo
per due anni. Ora il re Liutprando, che
vedeva di mal occhio lo sconvolgimento
di quelle contrade, e che dovette temere
che i Greci vicini e nemici non profittassero
d'una tal turbolenza, e dell'età di
<i>Gisolfo II</i> incapace a reggere un sì vasto
dominio, e in pericolo di perdere la
vita, si portò a Benevento apposta, e levatone
il fanciullo Gisolfo, vi pose per
duca <i>Gregorio</i> suo nipote, la cui moglie
si appellò <i>Giselberga</i>. Dato in questa maniera
buon sesto alle dissensioni di quel
ducato, se ne tornò il re Liutprando a
Pavia, conducendo seco il suddetto <i>Gisolfo</i>,
ch'egli fece nobilmente allevare come
se fosse proprio figliuolo; e giunto
che fu all'età convenevole, gli diede per
moglie <i>Coniberga</i>, ossia <i>Scauniberga</i>, di
nobil sangue; e questi poi a suo tempo
fu creato duca di Benevento dal medesimo
re Liutprando.
</p>

<hr />
</div>

<div class="chapter">
<h2 class="hidden" id="DCCXXXII">DCCXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXXII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Gregorio III</span> papa 2.</td>
  </tr>
  <tr>
    <td><span class="smcap">Leone</span> Isauro imperad. 16.</td>
  </tr>
  <tr>
    <td><span class="smcap">Costantino</span> Copronimo Augusto 13.</td>
  </tr>
  <tr>
    <td><span class="smcap">Liutprando</span> re 21.</td>
  </tr>
</table>

<p>
Chiarito oramai il sommo pontefice
<i>Gregorio III</i> che a nulla giovavano presso
dell'imperadore Leone le preghiere
ed esortazioni perchè desistesse dalla
guerra mossa contro le sacre immagini,
nell'anno presente raunò nella basilica
vaticana un concilio di novantatrè vescovi
d'Italia <span class="fnote">[Anastas. Bibliothec., in Greg. III.]</span>, fra' quali furono i
principali <i>Antonio</i> patriarca di Grado e
<span class="pagenum" id="Page_197">[197]</span>
<i>Giovanni</i> arcivescovo di Ravenna, e vi
intervenne ancora tutto il clero romano
coi nobili e col popolo d'essa città. Quivi
fulminò la scomunica contra chiunque
deponesse, distruggesse, profanasse
o bestemmiasse le sacre immagini; ed
egli il primo, e poi tutti gli altri prelati
ne sottoscrissero il decreto. Ciò fatto,
ingegnossi di far sapere la risoluzion del
concilio agl'imperadori, con far loro
premura perchè si rimettessero ne' sacri
templi le immagini, e spedì le lettere
per Costantino difensore. Questi
ancora fu arrestato in Sicilia, e quivi
detenuto prigione quasi per un anno intero,
e le lettere gli furono tolte, con
rimandarlo in fine caricato d'ingiurie e
di minacce. Tutti poscia i popoli dell'Italia
formarono varie suppliche ai
predetti Augusti in favor delle sacre
immagini, e le inviarono forse nell'anno
seguente alla corte; ma questi scritti
incorsero nella medesima disavventura,
perchè furono intercetti da <i>Sergio</i> patrizio
e generale dell'armi in Sicilia, i portatori
cacciati in prigione, e rilasciati
solamente dopo otto mesi col regalo di
molte ingiurie. Non lasciò per questo lo
zelante papa di scrivere altre lettere vigorose
tanto ad <i>Anastasio</i> usurpatore del
patriarcato costantinopolitano, quanto
a <i>Leone</i> e <i>Costantino</i> Augusti intorno al
medesimo affare, e le mandò alla corte
per Pietro difensore, verisimilmente per
altra via che per quella di Sicilia; e contuttochè
Anastasio bibliotecario non ne
dica l'esito, pure si sa che tanto gl'imperadori
quanto Anastasio stettero fermi
nella lor condannata determinazione.
Già è deciso presso gli eruditi, che continuando
i Saraceni di Spagna le loro
scorrerie nella Gallia con incendiare e
saccheggiar dovunque giugnevano, sicchè
molte città restarono desolate dalla
loro barbarie, <i>Eude</i> duca d'Aquitania,
al cui paese specialmente toccò questo
flagello, veggendosi a mal partito, o prima,
ovvero allora pacificossi con <i>Carlo
Martello</i>, e implorò il suo aiuto contra
<span class="pagenum" id="Page_198">[198]</span>
di quegl'infedeli. Unitisi dunque i due
valorosi principi con una poderosa armata,
furono ad affrontare i nemici
presso della città di Poitiers, diedero loro
battaglia, e poscia una memorabile
sconfitta per valore specialmente delle
truppe che Carlo avea seco condotte
dall'Austrasia, cioè della Germania.
Paolo Diacono <span class="fnote">[Paulus Diaconus, lib. 6, cap. 46.]</span> fa menzione anche
egli di questa insigne vittoria, con dire
che vi restarono morti trecento settantacinquemila
Saraceni, e solamente mille
e cinquecento Cristiani. Forse in tutta
la Spagna e Linguadoca non v'era sì
gran numero di combattenti Saraceni;
e certo il buon Paolo spacciò qui la
nuova di quel conflitto, quale correva
fra il rozzo popolo, cioè stranamente
ingrandita dall'odio che meritamente si
portava da' Cristiani a quell'empia e finor
trionfante nazione. Anche Anastasio
bibliotecario fa menzione di essa vittoria,
con riferire lo stesso numero di
uccisi, ed attribuirlo al solo duca Eude.
Ma sì egli che Paolo, dicendola accaduta
nel pontificato di papa Gregorio II, e
circa l'anno 725, confondono insieme
due diverse vittorie, essendo certo che
quella del presente anno fu veramente
la più riguardevole contro quei Barbari,
e che la gloria ne è principalmente dovuta
al valore e alle milizie di Carlo
Martello. E di qui ancora pare che risulti
non essere stata scritta da autore
alcuno contemporaneo la vita d'esso
papa Gregorio II, e che chi la scrisse,
dovette copiar da Paolo Diacono cotali
avvenimenti.
</p>

<hr />
</div>

<div class="chapter">
<h2 class="hidden" id="DCCXXXIII">DCCXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXXIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Gregorio III</span> papa 5.</td>
  </tr>
  <tr>
    <td><span class="smcap">Leone</span> Isauro Imperadore 17.</td>
  </tr>
  <tr>
    <td><span class="smcap">Costantino</span> Copronimo Augusto 14.</td>
  </tr>
  <tr>
    <td><span class="smcap">Liutprando</span> re 22.</td>
  </tr>
</table>

<p>
Sotto quest'anno abbiamo da Teofane <span class="fnote">[Theoph., in Chronogr.]</span>
che <i>Leone</i> imperadore diede per
<span class="pagenum" id="Page_199">[199]</span>
moglie a <i>Costantino Copronimo</i> Augusto
suo figliuolo una figliuola del principe
de' Gazari, cioè dei Tartari Turchi, avendo
essa prima del matrimonio abbracciata
la religion cristiana, e preso
il nome d'<i>Irene</i>. Questa riportò la lode
di buona principessa, studiò le sacre
lettere, si distinse nella pietà, e non mai
approvò l'empie opinioni del suocero
nè del marito. Ora il medesimo Augusto
Leone, in vece di accudire a reprimere
i Saraceni che in questi tempi diedero
il guasto alla Paflagonia, e si arricchirono
colla rovina di que' popoli, ad
altro non pensava che a sfogare il suo
sdegno contro del papa e contro di chiunque
contrastava in Roma al suo astio
verso le sacre immagini. Però allestì
una poderosa armata navale per gastigarli,
e sotto il comando di Mane duca
de' Cibirrei la spedì nel mare Adriatico.
Confuse Iddio i di lui perversi disegni,
perchè alzatasi un'orribil burrasca, fracassò
o dissipò tutto quello stuolo, con
vergogna e rabbia incredibile di chi lo
avea spedito. Altro dunque non potendo
per allora l'infuriato Augusto, imperversò
contro le sostanze de' popoli della
Sicilia e Calabria, accrescendo di un
terzo il tributo della capitazione. Oltre
a ciò, fece confiscare i patrimonii spettanti
fin dagli antichi tempi alla Chiesa
romana, posti parimente in Sicilia e Calabria,
dai quali essa Chiesa ricavava
ogni anno tre talenti e mezzo d'oro.
Di questi patrimonii usurpati alla santa
Chiesa di Roma in tal occasione parlano
ancora Adriano I in un'epistola a
Carlo Magno, e Nicolò I papa in un'altra
a Michele imperadore. Ne fecero in
fatti varie volte istanza i sommi pontefici
agl'imperadori greci, ma sempre senza
frutto, finchè i Saraceni, siccome vedremo,
vennero ad assorbir tutto. Non
so mai se potesse appartenere all'anno
presente un avvenimento narrato da
Agnello storico ravennate <span class="fnote">[Agnell., in Vit. Episcopor. Ravenn., tom. 2
Rer. Italic.]</span>, mentre
<span class="pagenum" id="Page_200">[200]</span>
era arcivescovo di Ravenna <i>Giovanni</i>
successor di <i>Felice</i>. La spedizion della
flotta cesarea nell'Adriatico, accaduta
in quest'anno, e il sapere che i Ravegnani
andavano d'accordo coi sommi
pontefici nel sostener le sacre immagini,
e che il suddetto Giovanni loro arcivescovo
senza paura nè dell'imperadore,
nè dell'esarco, era intervenuto nel precedente
anno al concilio romano celebrato
contra gl'iconomachi, mi fan
credere non improbabile che in Ravenna
succedesse quanto vien raccontato
dal medesimo Agnello; cioè, che tornò
di nuovo un ministro imperiale con varie
navi armate per saccheggiar Ravenna,
come era accaduto negli anni addietro.
Venuto quel popolo in cognizione
dell'iniquo disegno, dato di piglio all'armi,
in forma di battaglia andò ad
incontrare i Greci. Finsero essi cittadini
di prendere la fuga, ed allorchè furono
allo stadio della Tavola, voltata faccia,
cominciarono a menar le mani contra
de' Greci. Intanto il vescovo Giovanni,
il clero e tutti i maschi e femmine restati
entro la città, vestiti di sacco e di
cilicii, imploravano con calde preghiere
e lagrime l'aiuto celeste in favore dei
suoi. Sentissi una voce, senza sapersi
onde venisse, nel campo ravennate, che
loro intonò la sicurezza della vittoria:
laonde tutti più che mai coraggiosamente
s'avventarono contra de' Greci, i quali,
vedendo rotta un'ala dell'esercito
loro, presero la fuga, con ritirarsi nelle
navi chiamate dromoni. Allora i Ravennati
saltarono anch'essi nelle lor barchette
e picciole caravelle, e furono addosso
ai nemici, con ucciderne assaissimi,
e precipitarne molti nel braccio del
Po, che in questi tempi arrivava fino a
Ravenna, di maniera che per sei anni
dipoi la gente si astenne dai pesci di quel
fiume. Questo conflitto accadde nel dì
26 di giugno, giorno de' santi Giovanni
e Paolo, solennizzato dipoi da lì innanzi
dal popolo di Ravenna quasi al pari del
dì santo di Pasqua, con addobbi e con
<span class="pagenum" id="Page_201">[201]</span>
una processione in rendimento di grazie
a Dio, perchè restasse in quel dì liberata
la città dal mal talento de' Greci. Veramente
sembra che non s'intenda come
stando allora in Ravenna l'esarco
<i>Eutichio</i> e seguitandovi a stare dipoi,
il popolo di quella città si rivoltasse
contra de' Greci, e continuasse poscia a
far festa di quel prosperoso successo.
Ma è da avvertire, che tanto in Roma
che in Ravenna s'era sminuita di molto
l'autorità degli esarchi, e questi navigavano
come poteano. Nell'esercizio
della giustizia e ne' tributi ordinarii era
prestata loro ubbidienza; ma di più non
veniva loro permesso, essendo quei popoli
risoluti di sostener le sacre immagini,
e di non lasciarsi opprimere dalle
violenze indebite dell'empio imperadore.
Era certo allora in disgrazia d'esso Augusto
anche papa Gregorio III; e pure
sappiamo da Anastasio <span class="fnote">[Anastas. in Gregor. III.]</span> che questo
pontefice ottenne dall'esarco Eutichio
sei colonne onichine, le quali furono da
lui poste nel presbiterio della basilica vaticana
con travi soprapposti, tutti coperti
con lastre d'argento effigiate. Vi pose
ancora varii gigli e candellieri alti alcune
braccia per le lucerne, tutti di argento,
pesanti libbre settecento. Quel tanto dirsi
da altri scrittori greci, che l'Italia s'era
sottratta all'ubbidienza di Leone Isauro,
non si dee credere che sia affatto senza
fondamento.
</p>

<hr />
</div>

<div class="chapter">
<h2 class="hidden" id="DCCXXXIV">DCCXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXXIV</span>. Indizione <span class="scp">II</span>.</td>
  </tr>
  <tr>
    <td><span class="smcap">Gregorio</span> III papa 4.</td>
  </tr>
  <tr>
    <td><span class="smcap">Leone Isauro</span> imperadore 18.</td>
  </tr>
  <tr>
    <td><span class="smcap">Costantino</span> Copronimo Augusto 15.</td>
  </tr>
  <tr>
    <td><span class="smcap">Liutprando</span> re 23.</td>
  </tr>
</table>

<p>
Circa questi tempi potrebbe essere
accaduta la fondazione di <i>Città Nuova</i>
fatta dal re Liutprando, quattro miglia
lungi da Modena, sulla via Emilia, ossia
Claudia, come da assaissimi secoli in qua
noi diciamo. Doveano essere in quella
<span class="pagenum" id="Page_202">[202]</span>
parte del territorio modenese dei boschi,
e niuna casa, e però quivi nascondendosi
gli assassini, infestavano la strada regale
della Lombardia, che passava per
colà. Ora venne in mente al re di fabbricar
quivi una terra o città, con piantarvi
una colonia di Modenesi, acciocchè da
lì innanzi restasse il passo ben guardato
dagli assassini. Quivi tuttavia nella facciata
della parrocchiale di san Pietro,
che sola resta di quell'illustre luogo, ne
esiste la memoria in un marmo, benchè
logorato dal tempo e mancante nel fine.
Le parole che ivi si leggono, son le seguenti
in lettere romane:
</p>

<div class="poem">
<p>HAEC XPS FVNDAMINA POSVIT FVNDATORE</p>
<p>REGE FELICISSIMO LIVTPRAND PER EVM CEB...</p>
<p>HIC VBI INSIDIAE PRIVS PARABANTVR,</p>
<p>FACTA EST SECVRITAS, VT AX SERVETVR.</p>
<p>SIC VIRTVS ALTISSIMI FECIT LONCIBARD.</p>
<p>TEMPORE TRANQVILLO ET FLORENTISS.</p>
<p>OMNES VT VNANIMES.... PLENIS PRINC....</p>
</div>

<p>
Dissi illustre luogo, perchè nominato
anche nel testamento di Carlo Magno,
e veramente divenuta città dove dimorava
un <i>conte</i>, cioè un governatore, o un
<i>gastaldo</i>, cioè un regio uffiziale che amministrava
giustizia, come ho con varii
documenti provato nelle Antichità italiche <span class="fnote">[Antiquit. Italic., Dissert. XXI.]</span>.
Dopo il mille andò in rovina
essa <i>Città Nuova</i>, probabilmente perchè
il popolo di Modena volle maggiormente
ampliare e popolare la propria città.
Dura nondimeno tuttavia il nome della
villa di <i>Cittanova</i>.
</p>

<hr />
</div>

<div class="chapter">
<h2 class="hidden" id="DCCXXXV">DCCXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXXXV</span>. Indizione <span class="scp">III</span>.</td>
  </tr>
  <tr>
    <td><span class="smcap">Gregorio</span> III papa 5.</td>
  </tr>
  <tr>
    <td><span class="smcap">Leone</span> Isauro imperadore 19.</td>
  </tr>
  <tr>
    <td><span class="smcap">Costantino</span> Copronimo Augusto 16.</td>
  </tr>
  <tr>
    <td><span class="smcap">Liutprando</span> re 24.</td>
  </tr>
</table>

<p>
Godeva intanto <i>Gregorio</i> papa pace,
quantunque non godesse della grazia
dell'imperadore <i>Leone</i> Iconomaco, perchè
<span class="pagenum" id="Page_203">[203]</span>
i Greci non aveano forza o maniera
di comandare a bacchetta in Roma, e il
popolo romano si trovava unito per sostener
l'onore delle sacre immagini, e per
non lasciarsi calpestare dall'adirato Augusto,
cui per altro riconoscevano per
loro signore. Attendeva dunque esso
papa a ristorare ed ornar le chiese, ad
ergere monisteri, e lasciar dappertutto
segni della sua pia munificenza, che sono
diligentemente annoverati nella di lui
vita presso Anastasio <span class="fnote">[Anastas., in Gregor. III.]</span>. All'incontro
Leone Augusto era intento a punire o
colla morte o coll'esilio chiunque ardiva
di difendere il culto delle sacre immagini,
e non mancarono de' martiri
sotto di lui e de' suoi successori per questo.
Venuto a morte nell'anno presente
<i>Eude</i> celebre duca d'Aquitania e Guascogna <span class="fnote">[Continuator Fredegarii, T. I. Du-Chesne.]</span>,
<i>Carlo Martello</i>, governatore
di nome, re di fatti, della monarchia
franzese, corse tosto ad occupar coll'armi
quelle contrade. Avea Eude lasciato
dopo di sè due figliuoli, <i>Unaldo</i> e <i>Attone</i>
(lo stesso è che <i>Azzo</i> ed <i>Azzone</i>), i quali
vigorosamente sostennero, finchè ebbero
forze, le loro ragioni. Durò la guerra
fino all'anno seguente, in cui, o, siccome
io credo, che si venisse ad un aggiustamento,
o che Carlo volesse acquistarsi
la gloria di principe moderato, si sa che
egli dichiarò e lasciò ad <i>Unaldo</i> tutto
quel ducato, o almen parte d'esso, ma
con obbligarlo a giurar fedeltà ed omaggio
non già al re Teoderico IV, ma a sè
stesso, e a <i>Pippino</i> e <i>Carlomanno</i> suoi figliuoli.
Altrettanto avea egli fatto nell'anno
precedente nel ricuperar Lione ed altre
città dalle mani de' Saraceni, e nello
impossessarsi del regno della Borgogna,
con porre ivi dei suoi uffiziali e vassalli,
come in paese di suo proprio dominio. In
questa maniera andava egli istradando
sè stesso, oppure i suoi figliuoli al regno:
il che si vedrà effettuato a suo
tempo. E perciocchè il saggio re <i>Liutprando</i>
coltivava con gran cura l'amicizia
<span class="pagenum" id="Page_204">[204]</span>
coi re franchi e con esso Carlo
Martello, e all'incontro per le sue mire
alla corona anche Carlo Martello si studiava
di mantener buona intelligenza col
medesimo re Liutprando, volle circa
questi tempi (e forse prima) lo stesso
Carlo dare un solenne attestato della sua
confidenza ed amistà al re suddetto. Pertanto
mandò a Pavia <i>Pippino</i> suo primogenito
a visitar Liutprando <span class="fnote">[Paulus Diaconus, lib. 6, cap. 53.]</span>, e a pregarlo
che volesse accettarlo per figliuolo
d'onore. Volentieri acconsentì il re
Liutprando, e la funzione ne fu fatta con
tutta solennità, avendo esso re di sua
mano tagliati i capelli al giovane Pippino,
con che si veniva, per testimonianza di
Paolo Diacono, a significare, secondo lo
stile d'allora, che il teneva da lì innanzi
per suo figliuolo. Poscia, dopo averlo regalato
con magnifici doni, il rimandò in
Francia al suo padre naturale.
</p>

<hr />
</div>

<div class="chapter">
<h2 class="hidden" id="DCCXXXVI">DCCXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCXXXVI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Gregorio</span> III papa 6.</td>
  </tr>
  <tr>
    <td><span class="smcap">Leone</span> Isauro imperad. 20.</td>
  </tr>
  <tr>
    <td><span class="smcap">Costantino</span> Copronimo Augusto 17.</td>
  </tr>
  <tr>
    <td><span class="smcap">Liutprando</span> re 25.</td>
  </tr>
  <tr>
    <td><span class="smcap">Ildebrando</span> re 1.</td>
  </tr>
</table>

<p>
Accadde che sul principio di questo
anno gravemente s'infermò il re <i>Liutprando</i>
di tal malore, che arrivò ai confini
della vita, e comunemente si credè
ch'egli fosse spedito <span class="fnote">[Idem, ibid., c. 57.]</span>. Raunatasi per
questo la dieta de' signori longobardi,
di comun consentimento fu eletto e proclamato
re <i>Ildebrando</i>, ossia <i>Ilprando</i>,
nipote del medesimo re Liutprando. Seguì
tal funzione fuori della città di Pavia
nella chiesa di s. Maria alle Pertiche. E
perchè era in uso di conferire questa
sublime dignità con presentare un'asta
al nuovo re, accadde che un cuculo, uccello,
venne a posarsi su quell'asta, mentre
Ildebrando la teneva in mano. Dai
saggi di quel tempo, che badavano forte
<span class="pagenum" id="Page_205">[205]</span>
agli augurii, fu preso questo maraviglioso
accidente (se pure s'ha da credere
vero) per un prognostico che di niun uso
sarebbe il principato d'esso Ildebrando.
Si riebbe il re Liutprando dalla sua pericolosa
malattia, e venuto in cognizione
di quanto avevano operato i Longobardi,
se l'ebbe a male. Tuttavia come principe
prudente lasciò correre il fatto, ed
accettò per collega il nipote, e negli
strumenti si cominciarono a contare gli
anni ancora di lui. S'era creduto in addietro
dal Sigonio e da altri che l'elezion
d'Ildebrando fosse accaduta nell'anno
740, perchè Paolo Diacono spesse
volte confonde l'ordine de' tempi; ma
Francesco Maria Fiorentini con rapportar
le note cronologiche <span class="fnote">[Fiorent., Memor. di Matilde, lib. 3.]</span> di uno strumento
dell'archivio archiepiscopale di
Lucca, da me poscia dato alla luce <span class="fnote">[Antiq. Italic., Dissert. XXVIII, p. 769.]</span>,
mise in chiaro che nel <i>marzo</i> del corrente
anno correva l'<i>anno primo</i> del medesimo
<i>re Ildebrando</i>. Sarebbe nondimeno restato
a me non poco dubbio che negli
ultimi mesi dell'anno 735 fosse conferito
ad esso Ildebrando il titolo di re, dopo
aver io osservato nel suddetto archivio
lucchese altre memorie che sembrano insinuarlo.
Veggasi la dissertazione de Servis <span class="fnote">[Ibid., Dissert. XIV.]</span>
nelle mie antichità italiane. Ed
avrei ciò tenuto per indubitato, se non
mi fossi incontrato in una pergamena,
scritta nel dì <i>primo di febbraio</i> del presente
anno, in cui si vede notato l'<i>anno
XXIV</i> del re Liutprando, senza che
vi si parli del re Ildebrando. A questi
tempi mi fo io lecito di riferire la restituzione
fatta dal castello di Gallese da
<i>Trasmondo</i> duca di Spoleti, narrata da
Anastasio bibliotecario <span class="fnote">[Anastas., in Gregor. III.]</span>. Era dianzi
questa terra pertinenza del ducato romano,
l'avevano occupato i Longobardi
Spoletini, e per cagion d'essa passavano
continue risse fra esso ducato romano
e quello di Spoleti. Studiossi il buon papa
<span class="pagenum" id="Page_206">[206]</span>
<i>Gregorio III</i> di metter fine a queste
contese, e una considerabil somma di
danaro sborsato al duca Trasmondo
quella fu che l'indusse a renderla ai Romani:
con che cessò ogni nimistà e dissapor
fra loro.
</p>

<hr />
</div>

<div class="chapter">
<h2 class="hidden" id="DCCXXXVII">DCCXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCXXXVII</span>. Indiz. <span class="scp">V</span>.</td>
  </tr>
  <tr>
    <td><span class="smcap">Gregorio</span> III papa 7.</td>
  </tr>
  <tr>
    <td><span class="smcap">Leone</span> Isauro, imperad. 21.</td>
  </tr>
  <tr>
    <td><span class="smcap">Costantino</span> Copronimo Augusto 18.</td>
  </tr>
  <tr>
    <td><span class="smcap">Liutprando</span> re 26.</td>
  </tr>
  <tr>
    <td><span class="smcap">Ildebrando</span> re 2.</td>
  </tr>
</table>

<p>
Per attestato di Andrea Dandolo <span class="fnote">[Dandulus, in Chronic., tom. 12 Rer. Ital.]</span>,
essendo nata una civile discordia fra il
popolo di Venezia, restò in quest'anno
ucciso il lor duca <i>Orso</i>; e perciocchè le
parti non si poterono accordare per eleggere
un nuovo duca, si convenne di dare
il governo ad un maestro di militi, ossia
ad un generale d'armata, la cui autorità
non durasse più d'un anno. E questi
fu <i>Domenico Leone</i>, primo ad esercitar
quella carica. Crede il medesimo Dandolo
che in quest'anno accadesse nel Friuli
uno sconcerto, raccontato da Paolo
Diacono <span class="fnote">[Paulus Diaconus, lib. 6, cap. 51.]</span>, ma che forse appartiene ad
alcuno degli anni precedenti. Era tuttavia
duca del Friuli <i>Pemmone</i>, postovi dal
re Liutprando; era patriarca di Aquileia
<i>Callisto</i>. Ora nei tempi addietro avvenne
che <i>Fidenzio</i> vescovo della città di Giulio-Carnico,
capitale una volta della Carnia,
non trovandosi sicuro in quella terra
a cagion delle scorrerie degli Avari e
Schiavoni, ottenne licenza dai precedenti
duchi del Friuli di poter fissar la sua
abitazione in Cividal di Friuli, cioè nella
diocesi del patriarca d'Aquileia, non
avendo questa città vescovo proprio, come
fu osservato dal cardinal Noris <span class="fnote">[Noris, de Synodo Quinta, cap. 9.]</span>.
Venne a morte il vescovo Fidenzio, e in
suo luogo fu eletto <i>Amatore</i>, che seguitò
a tenere la residenza in quella città. Nella
<span class="pagenum" id="Page_207">[207]</span>
Cronica de' patriarchi d'Aquileia, da
me data alla luce <span class="fnote">[Anecdot. Latin., tom. 4.]</span>, si legge che a Fidenzio
succedette <i>Federigo</i>, e a Federigo
<i>Amatore</i>. Gran tempo era che i patriarchi
d'Aquileia non potendo abitarvi in
Aquileia, città disfatta e suggetta alle
scorrerie dei sudditi imperiali dimoranti
nelle isole di Venezia e nell'Istria, s'erano
ritirati a Cormona <span class="fnote">[<i>Cioè di quei sudditi imperiali che per
ragione di commercio abitavano nell'isole di
Venezia, non essendo i Veneziani se non alleati
dell'imperadore.</i>]</span>, terra della loro
diocesi. Ora non sapeva digerire il patriarca
Callisto che un vescovo d'altra
diocesi si fosse stabilito nella diocesi sua,
ed abitasse in quella città in compagnia
del duca e della nobiltà, e fors'anche si
usurpasse alcuno de' diritti a lui spettanti,
mentre egli era astretto a menar sua
vita come in villa fra persone plebee.
Sopportò, finchè visse Fidenzio; ma vedendo
continuar questo giuoco, e forse
fattene più doglianze, ma indarno, venuto
un dì a Cividal del Friuli con molto
seguito di persone, cacciò da quella città
il nuovo vescovo Amatore, e si mise
ad abitar nella casa stessa che dianzi serviva
al medesimo prelato. Se l'ebbe molto
a male questo fatto il duca Pemmone,
e però unitosi con molti nobili longobardi,
prese il patriarca, e condottolo al castello
Ponzio, o Nozio, vicino al mare, vi
mancò poco che nol precipitasse in quell'acque.
Si ritenne, o fu ritenuto, e contentossi
di chiuderlo in una dura prigione,
dove per qualche tempo si nudrì col
pane della tribolazione. Portato l'avviso
di questa sacrilega violenza al re Liutprando,
s'accese di collera, privò del ducato
Pemmone, e conoscendo <i>Ratchis</i> suo
figliuolo per uomo valoroso, il creò duca
in luogo di suo padre. Disponevasi
Pemmone, dopo questo colpo, di fuggirsene
in Ischiavonia; ma cotanto si adoperò
con preghiere il figliuolo Ratchis
presso al re, che gli ottenne il perdono, e
fidanza che non gli sarebbe fatto male;
<span class="pagenum" id="Page_208">[208]</span>
e però coi figliuoli e con tutti quei nobili
longobardi che avevano avuta mano
in quell'attentato, se n'andò alla corte
del re. Allora Liutprando nella pubblica
udienza avendoli tutti ammessi, donò a
Ratchis <i>Pemmone</i> di lui padre, ed inoltre
<i>Ratcait</i> e <i>Astolfo</i> di lui fratelli, e li fece
andar dietro alla sua sedia; poscia ad alta
voce ordinò che fossero presi tutti quei
nobili. Allora Astolfo sbuffando, e non
potendo pel dolore sofferir questa ingiustizia,
fu per isfoderar la spada affine di
tagliar la testa al re; ma Ratchis suo
fratello il trattenne. Furono messe le
mani addosso a que' nobili, a riserva di
Ersemaro, il quale sguainata la spada,
benchè inseguito da molti, sì bravamente
si difese, che potè salvarsi nella basilica
di s. Michele. Egli dipoi, solo a cagion
di questa prodezza, meritò che il
re gli facesse la grazia; agli altri toccò
di fare una lunga penitenza nelle carceri.
Tornò poscia il patriarca <i>Callisto</i>, liberato
dalla prigione, a Cividale, dove,
per attestato della Cronica suddetta dei
patriarchi, fabbricò la chiesa e il battistero
di s. Giovanni e il palazzo patriarcale.
Diede fine alla sua vita in quest'anno
<i>Teoderico IV</i>, re de' Franchi, e per cinque
anni stette la Francia senza re, governando
gli stati <i>Carlo Martello</i>, il quale
è da maravigliarsi come non si mettesse
la corona sul capo. Ebbe anche esso
Carlo nell'anno presente da far pruova
del suo valore contra de' Saraceni,
che tornati ad infestar le contrade cristiane,
per relazione del Continuator di
Fredegario <span class="fnote">[Continuator Fredegarii apud Du-Chesne,
tom. 1.]</span>, s'impadronirono della
città di Avignone. Fu ricuperata questa
città da Carlo Martello, che v'accorse
con tutte le sue forze, e poi rivolse l'armi
contra la Linguadoca, posseduta da
quegl'infedeli, ed assediò la città di Narbona.
Allora i Saraceni di Spagna, fatto
uno sforzo, vennero per liberar quella
città. Tra essi e l'esercito di Carlo seguì
<span class="pagenum" id="Page_209">[209]</span>
un sanguinoso fatto d'armi colla sconfitta
totale d'essi Saraceni. Non potè neppur
con tutti questi vantaggi Carlo sottomettere
Narbona; diede bensì il sacco a
tutta la Linguadoca, smantellò Nismes ed
altre città, e pieno di gloria se ne tornò
alla sua residenza. Anche Paolo Diacono <span class="fnote">[Paulus Diaconus, lib. 6, cap. 54.]</span>
fa menzione di questa vittoria.
</p>

<hr />
</div>

<div class="chapter">
<h2 class="hidden" id="DCCXXXVIII">DCCXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCXXXVIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Gregorio</span> III papa 8.</td>
  </tr>
  <tr>
    <td><span class="smcap">Leone</span> Isauro imper. 22.</td>
  </tr>
  <tr>
    <td><span class="smcap">Costantino</span> Copronimo Augusto 19.</td>
  </tr>
  <tr>
    <td><span class="smcap">Liutprando</span> re 27.</td>
  </tr>
  <tr>
    <td><span class="smcap">Ildebrando</span> re 3.</td>
  </tr>
</table>

<p>
Venne a Roma nel presente anno per
la terza volta l'insigne vescovo ed apostolo
della Germania s. <i>Bonifacio</i> <span class="fnote">[Othon., in Vit. S. Bonifacii, lib. 1, cap. 28.]</span>, le
cui continuate fatiche per piantare in
mezzo a tanti popoli pagani la fede di
Gesù Cristo non si possono leggere senza
stupore. L'accoglienza a lui fatta dal
pontefice Gregorio III e da tutto il popolo
romano fu corrispondente al merito
di quel mirabile coltivator della vigna
del Signore. Dopo aver ricevuto dal buon
papa molti regali, e quante sacre reliquie
seppe dimandare, accompagnato ancora
da tre lettere scritte da esso pontefice ai
popoli della Germania, convertiti di fresco
da lui alla vera fede, se ne partì contento
alla volta della sua greggia. Nel
cammino, o spontaneamente o invitato,
passò a Pavia, dove il re Liutprando gli
fece un bel trattamento, e il ritenne seco
per qualche tempo, godendo e profittando
dei di lui santi insegnamenti. Secondo
i conti di Paolo Diacono <span class="fnote">[Paulus Diaconus, lib. 6, cap. 56.]</span>, <i>Gregorio</i>
duca di Benevento, nipote del re Liutprando,
venne in quest'anno a morte,
dopo aver governato quel ducato per
<i>sette anni</i>. Gli succedette <i>Godescalco</i> duca,
che solamente per <i>tre anni</i> tenne quel
ducato, ed ebbe per moglie <i>Anna</i>. Fu allo
<span class="pagenum" id="Page_210">[210]</span>
incontro di parere Camillo Pellegrino <span class="fnote">[Camil. Peregrinus, Hist. Princ. Langob.
tom. 2 Rer. Italic.]</span>
che la morte del suddetto Gregorio accadesse
nell'anno 729, e che Godescalco
campasse <i>quattro anni</i> nel ducato: tempo
appunto assegnatogli nella Cronica di santa
Sofia presso l'Ughelli. Finalmente il signor
Bianchi <span class="fnote">[Blancus, in Notis ad Paul. Diac., tom. 1
Rer. Ital.]</span> e il signor Sassi <span class="fnote">[Saxius, in Notis ad Sigonium, de Reg. Ital.]</span>
pensano che <i>Gregorio</i> terminasse i suoi
giorni nell'anno 740, e che gli succedesse
allora <i>Godescalco</i>. Forse che i fatti
a noi somministrati dalla storia, andando
innanzi, ci porgeran qualche lume
in mezzo a queste tenebre. Abbiamo
ancora dal Dandolo <span class="fnote">[Dandulus, in Chron., tom. 12 Rer. Italic.]</span>, che nell'anno
presente fu governata Venezia
da <i>Felice Cornicola</i> maestro de' militi, o
vogliam dire generale dell'armi, uomo
umile e pacifico, il quale colle sue buone
maniere rimise la concordia in quel popolo,
ed ottenne che <i>Deusdedit</i>, ossia <i>Diodato</i>,
figliuolo del duca Orso ucciso, fosse
liberato dall'esilio, e se ne tornasse alla
patria.
</p>

<hr />
</div>

<div class="chapter">
<h2 class="hidden" id="DCCXXXIX">DCCXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCXXXIX</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Gregorio</span> III papa 9.</td>
  </tr>
  <tr>
    <td><span class="smcap">Leone</span> Isauro imperad. 23.</td>
  </tr>
  <tr>
    <td><span class="smcap">Costantino</span> Copronimo Augusto 20.</td>
  </tr>
  <tr>
    <td><span class="smcap">Liutprando</span> re 28.</td>
  </tr>
  <tr>
    <td><span class="smcap">Ildebrando</span> re 4.</td>
  </tr>
</table>

<p>
Più vigorosi che mai tornarono in
quest'anno i Saraceni ad infestare la
Francia. Presero, per attestato di Paolo
Diacono <span class="fnote">[Paulus Diaconus, lib. 6, cap. 54.]</span>, la città d'Arles, e portarono
la desolazione per tutta la Provenza.
Carlo Martello, governator d'essa Francia,
stimò bene in questa congiuntura di
chiamare in aiuto il re Liutprando, e a
questo fine gli spedì ambasciatori con dei
regali. Liutprando tra per la stretta amicizia
ch'egli saggiamente mantenne sempre
<span class="pagenum" id="Page_211">[211]</span>
colla nazione franca, e perchè non
gli piacea d'avere per confinanti al suo
regno quegl'infedeli sempre ansanti dietro
a nuove conquiste, montò senza dimora
a cavallo, e con tutta la sua armata
marciò in soccorso dell'amico principe.
Fu cagion questa mossa che i Saraceni,
abbandonata la Provenza, si ritirarono
nella lor Linguadoca. Si sa dal
Continuatore di Fredegario <span class="fnote">[Continuator Fredegar., apud Du-Chesne,
tom. 1.]</span> che Carlo
Martello anch'egli con tutto il suo
sforzo venne in Provenza, ricuperò quelle
terre e città, e, secondo l'uso suo,
come se fossero paese di conquista, le
unì al suo dominio. Cessato il bisogno,
Liutprando se ne tornò col suo esercito
a casa. Truovasi in quest'anno la fondazione
dell'insigne monistero della Novalesa
a piè del monte Cenisio, diocesi allora
del vescovo di Morienna. Lo strumento
fu dato alla luce dal p. Mabillone <span class="fnote">[Mabill., Append. de Re Diplomatica.]</span>,
e, siccome egli e il p. Pagi <span class="fnote">[Pagius, ad Annal. Baron.]</span>
hanno osservato, le note cronologiche di
quel documento appartengono all'anno
presente, in cui il fondatore <i>Abbone</i>, ricchissimo
signore, donò a quel sacro luogo
un'immensa quantità di beni, posti in
varii contadi di qua e di là dall'Alpi Cozie.
Crebbe poscia quel monistero in credito
di santità, e molto più in ricchezze,
come era in uso di questi tempi, ne' quali
gran copia di stabili colava ogni dì nelle
chiese e ne' monisteri <i>pro redemptione
animae suae</i>. Si legge ancora la cronica
antica d'esso monistero, pubblicata dal
Du-Chesne, e da me accresciuta <span class="fnote">[Rer. Ital. P. II, tom. 2.]</span> nel
corpo <i>Rerum Italicarum</i>, ma contenente
fra molte verità non poche favole. E perciocchè
il prurito d'ingrandir l'origine
delle città e delle famiglie, passò talvolta
anche nei monaci per dare maggior lustro
alla fondazione de' lor monisteri, non
<span class="pagenum" id="Page_212">[212]</span>
bastò a quei della Novalesa di avere <i>Abbone</i>,
uomo privato, per lor fondatore;
vollero ancora che questo <i>Abbone</i> fosse
patrizio romano, gran dignità in questi
tempi, ma sognata in esso Abbone. Ho io
osservato altrove <span class="fnote">[Antiquit. Ital., Dissertat. XXXIV.]</span>, che anche in Padova
col tempo fu spacciato per fondatore
del celebre monistero di santa Giustina
<i>Opilione patrizio</i>, ma con documenti che
non sussistono. Quello della Novalesa,
benchè servisse con parte delle sue sostanze
a fondare il cospicuo monistero di
<i>Breme</i>, o <i>Bremido</i> nel Monferrato, e tuttochè
decaduto dall'antico splendore, pure
conserva alcuna delle sue prerogative,
perchè ornato di autorità diocesana,
ridotto per altro in commenda, di cui
oggidì è abate commendatario il signor
Carlo Francesco Badia, insigne fra i sacri
oratori. Circa questi tempi <i>Ratchis</i>
duca del Friuli, forse irritato da qualche
insolenza de' vicini Schiavoni, e perchè
essi negavano un annuo tributo solito a
pagarsi da essi al principe d'esso Friuli <span class="fnote">[Paulus Diaconus, lib. 6, cap. 52.]</span>,
col suo esercito entrò nella Carniola
da essi posseduta, e fece un gran
macello di quella gente, e devastò tutto
il loro paese. Accadde che una brigata
d'essi Schiavoni venne addosso al medesimo
Ratchis senza lasciargli tempo da
farsi dare la lancia dal suo scudiere. Ma
egli colla mazza che aveva in mano sì
fieramente percosse sul capo al primo
che se gli appressò, che lo stese morto a
terra, e questo colpo bastò a sbrigarlo
dagli altri. Fu nell'anno presente, secondo
l'asserzione di Andrea Dandolo <span class="fnote">[Dandul., in Chron., tom. 12 Rer. Ital.]</span>,
creato maestro de' militi, cioè governatore
di Venezia, <i>Deusdedit</i> figliuolo del
duca <i>Orso</i>, ucciso già nelle fazioni di
quel popolo. Questo onore a lui fu fatto
in ricompensa delle ingiurie e dei danni
in addietro sofferti.
</p>

<p>
<span class="pagenum" id="Page_213">[213]</span>
</p>

<hr />
</div>

<div class="chapter">
<h2 class="hidden" id="DCCXL">DCCXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCXL</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Gregorio</span> III papa 10.</td>
  </tr>
  <tr>
    <td><span class="smcap">Leone</span> Isauro imperad. 24.</td>
  </tr>
  <tr>
    <td><span class="smcap">Costantino</span> Copronimo Augusto 21.</td>
  </tr>
  <tr>
    <td><span class="smcap">Liutprando</span> 29.</td>
  </tr>
  <tr>
    <td><span class="smcap">Ildebrando</span> re 5.</td>
  </tr>
</table>

<p>
S'imbrogliarono in quest'anno non
poco gli affari d'Italia, ma senza che a
noi sia pervenuta notizia de' veri motivi
di questa turbolenza. Altro non sappiamo
da Paolo Diacono <span class="fnote">[Paulus Diaconus, lib. 6, cap. 5.]</span>, se non che
<i>Trasmondo</i> duca di Spoleti si ribellò
contra del re Liutprando. Però esso re
passò a quella volta coll'esercito, affine
di dargli il dovuto gastigo. Alle forze di
questo re, e re bellicoso, non potè resistere
Trasmondo, e lasciato in balia di
lui tutto il paese, scappò a Roma: dopo
di che Liutprando creò duca di Spoleti
<i>Ilderico</i> suo fedele. Ascoltiamo ora Anastasio <span class="fnote">[Anastas. Biblioth., in Zacharia, tom. 12
Rer. Italic.]</span>,
o chiunque sia l'autore della
Vita di papa Zacheria, che ci ha conservato
varie particolarità di quegli avvenimenti.
Scrive egli che l'Italia e il ducato
romano furono in gran turbazione, perchè
essendo perseguitato dal re Liutprando
Trasmondo duca di Spoleti, questi
si rifugiò in Roma. Fece istanza il re
per averlo nelle mani, perchè probabilmente
v'era convenzione fra l'uno e
l'altro stato di darsi vicendevolmente i
ribelli e servi fuggitivi. Ma papa <i>Gregorio
III</i> e <i>Stefano</i> patrizio e duca, e l'esercito
romano ricusarono di darlo. Per
questo rifiuto, irritato il re, entrò nel ducato
romano, e colla forza s'impadronì
di quattro città romane, cioè di Amelia,
Orta, Polimarzo (ossia Bomarzo, creduto
da altri Palombara) e Blera, ossia
Bleda. Ciò fatto, e lasciate quivi delle
buone guarnigioni, se ne tornò a Pavia,
correndo il mese d'agosto della <i>Indizione
II</i>. Convengono gli eruditi in credere
<span class="pagenum" id="Page_214">[214]</span>
che s'abbia quivi a scrivere nella <i>Indizione
VIII</i> corrente fino al settembre
dell'anno presente. Ma da che si vide
Liutprando allontanato cotanto da quelle
contrade, Trasmondo fatta lega coi
Romani, e tirato in essa anche <i>Godescalco</i>
duca di Benevento, si mise all'ordine
per ricuperare il perduto ducato.
Raunossi a questo effetto quanto v'era
di soldatesche nel ducato romano, e da
due parti entraron quegli armati nelle
terre di Spoleti. I primi a darsi furono
quei di Marsi, di Forconio, di Valva e
di Penna, terre d'esso ducato, oggidì
del regno di Napoli. Entrati gli altri nella
Sabina (parte allora del medesimo
ducato), trovarono il popolo di Rieti ubbidiente
ai loro cenni. Così felici successi
furono cagione che Trasmondo senza
fatica ricuperasse anche la città di Spoleti,
e tutto insieme il restante del ducato.
Il conte di Campello <span class="fnote">[Campelli, Storia di Spoleti, lib. 13.]</span>, a cui la
immaginazione sua forniva tutti i colori
per descrivere quei fatti, come se vi fosse
stato presente, quantunque confonda
non poco i tempi e le imprese, scrive
che <i>Ilderico</i>, posto dal re Liutprando
per duca in quelle contrade, restò ucciso
in questi contrasti. Onde l'abbia egli
preso nol so, nè si veggono le citazioni
ch'egli qui aveva promesso. Ora certo
è che quel ducato ritornò all'ubbidienza
di Trasmondo. Nel registro del monistero
di Farfa si legge una donazione d'esso
duca, fatta <i>mense januario Indictione
VIII</i>, che potrebbe appartenere a quest'anno
prima della ribellione. Chi poi
di sua testa vuol qui farci credere che
Liutprando altro motivo per imprendere
questa guerra non avesse fuorchè l'ansietà
di sottomettere al suo totale dominio
i duchi e ducati di Spoleti e Benevento,
e che Leone Isauro avesse mano
in questi torbidi per opprimere i papi
contrarii alle sue perverse opinioni, parlano
in aria, qualora non adducano la
autorità degli antichi. In quest'anno,
<span class="pagenum" id="Page_215">[215]</span>
per attestato del Dandolo <span class="fnote">[Dandulus, in Chronic., tom. 12 Rer. Italic.]</span>, fu governata
Venezia da <i>Gioviano</i>, o <i>Giuliano</i> Ipato,
cioè <i>console imperiale</i>, uomo nobile
e cospicuo per le molte sue virtù,
in riguardo delle quali egli meritò un sì
fatto onore <span class="fnote">[<i>Gl'imperadori di Costantinopoli, amici
ed alleati dei Veneziani, sovente davano questo
titolo, allora di molto onore, ai capi della
repubblica.</i>]</span>. Ciò che significhi questo titolo,
già ce lo ha detto il Dandolo, siccome
ancora chi lo conferisse. Ma c'è un
bel passo a noi conservato da Francesco
Sansovino, che egregiamente dà lume
ad esso e a noi cognizione dello stato di
questi tempi. Parla de' popoli dell'Istria,
i quali nell'anno 804 sottoposti a Carlo
Magno e a Pippino suo figliuolo re d'Italia,
si lagnavano in una scrittura di
<i>Giovanni</i> duca, loro governatore <span class="fnote">[Sansovino, Venezia illustrat., lib. 13, facciata
356.]</span>.
<i>Ab antiquo tempore</i>, diceano essi, <i>dum
fuimus sub potestate Graecorum imperii,
habuerunt parentes nostri consuetudinem
habendi actus tribunati, domesticos,
seu vicarios, necnon loci servatores.
Et per ipsos honores ambulabant ad communionem,
et sedebant in consessu unusquisque
pro suo honore. Et qui volebant
meliorem honorem habere de tribuno,
ambulabant ad imperium</i> (imperatorem),
<i>qui illum ordinabat hypatum. Tunc ille,
qui imperialis erat hypatus, in omni loco
secundum illum magistratum militum praecedebat.</i>
Così noi troviamo nelle città di
Napoli, di Gaeta e di Amalfi, sottoposte
ai greci Augusti, i governatori di esse,
col titolo ora di <i>duchi</i>, ora d'<i>ipati</i>, ossia
di <i>consoli</i> ed ora di <i>maestri de' militi</i>.
</p>

<hr />
</div>

<div class="chapter">
<h2 class="hidden" id="DCCXLI">DCCXLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXLI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Zacheria</span> papa 1.</td>
  </tr>
  <tr>
    <td><span class="smcap">Costantino</span> Copronimo imperadore 22 e 1.</td>
  </tr>
  <tr>
    <td><span class="smcap">Liutprando</span> re 30.</td>
  </tr>
  <tr>
    <td><span class="smcap">Ildebrando</span> re 6.</td>
  </tr>
</table>

<p>
L'ultimo anno della vita di <i>Leone
Isauro</i> imperadore fu questo. Un'idropisia
<span class="pagenum" id="Page_216">[216]</span>
il condusse al fine de' suoi giorni
nel dì 18 di giugno, con lasciare il suo
nome in abominazione ai popoli per la
guerra da lui cominciata contro alle sacre
immagini. Restò alla testa dell'imperio
<i>Costantino Copronimo</i>, principe peggiore
e più crudele del padre, de' cui vizii
non si saziano di parlare gli scrittori
greci <span class="fnote">[Theoph., in Chronogr. Niceph., in Chronic.]</span>. Ma sul principio corse egli
pericolo di perdere affatto l'imperio e la
vita. Era egli uscito in campagna contra
degli Arabi; quando <i>Artabasdo</i> o <i>Artabaso</i>,
suo cognato, si sollevò contra di lui
per torgli la corona di capo. Dai suoi
parziali fu fatta correre voce in Costantinopoli
che Costantino avea cessato di
vivere. Di più non vi volle perchè tutto
il popolo ne facesse festa, e caricasse di
villanie e maledizioni il creduto defunto
Augusto. Anche il patriarca <i>Anastasio</i>,
uomo iniquo, che sapea navigare ad ogni
vento, d'iconoclasta ch'era dianzi, voltato
mantello, si cangiò in protettor delle
sacre immagini; anzi con giuramento
protestò d'avere inteso dalla bocca di
esso Costantino delle orride asserzioni
ereticali. Però tutto il popolo gridò al
imperadore <i>Artabasdo</i>, il quale non fu
lento a portarsi a Costantinopoli, dove,
per cattivarsi gli animi de' cittadini, fece
rimettere nelle chiese le sacre immagini.
A tutta prima fuggì Costantino Copronimo;
poi ripigliato alquanto di forza, venne
alla volta di Costantinopoli, s'impadronì
di Crisopoli, dove era l'arsenale
in faccia della città, e succedette anche
qualche zuffa fra i due rivali imperadori.
Ma non veggendosi egli quivi sicuro,
si ritirò, o andò a svernare nella città
d'Amoria. Era forte in collera il re
<i>Liutprando</i> contra di Trasmondo per
avere, ad onta di lui, ripigliato il ducato
di Spoleti, e contra del duca di Benevento
che s'era collegato con esso Trasmondo,
ma più coi Romani, dacchè
colle lor forze avevano rimesso in casa
quel duca. Però venuta la stagione in
cui sogliono i re uscire per far guerra,
<span class="pagenum" id="Page_217">[217]</span>
con una poderosa armata s'incamminò
verso Spoleti. Non è chiaro se a questi
tempi, oppure alla guerra dell'anno 728
e 729 appartenga ciò che narra Paolo
Diacono <span class="fnote">[Paulus Diaconus, lib. 6, cap. 54 et 56.]</span>, poco curante dell'ordine
de' tempi in riferir le imprese: cioè che
mentre il re Liutprando si trovava lontano,
in Rimini, ossia nel suo territorio,
fu messo a fil di spada il di lui esercito.
Per me credo più verisimile che ciò accadesse
nella precedente guerra. Certo
è che in questa esso re giunse nella Pentapoli,
e nel passare da Fano a Fossombrone,
in un bosco situato fra quelle due
città, gli Spoletini e Romani, che vi si
erano posti in agguato, gli diedero molto
da fare, con impedirgli il passo. Tuttavia
a forza d'armi si fece largo, e continuò
la marcia. Aveva egli data la retroguardia
a <i>Ratchis</i> duca del Friuli e ad <i>Astolfo</i>
suo fratello; e però ad essi più che agli
altri toccò di sostenere il peso de' nemici,
i quali andavano malamente pizzicando
alla coda i Furlani. Tale nondimeno
fu la bravura di questi due condottieri
e della lor gente a quel brutto
passo, che sempre combattendo e ammazzando
molti degli avversarii, seguitarono
il loro cammino, con restar solamente
feriti alquanti della loro brigata.
Si avanzò fra gli altri uno de' più valorosi
Spoletini, tutto armato, per nome
Berto o Bertone, che chiamato per nome
Ratchis, disse che la voleva con lui.
Ratchis il lasciò venire, e con un colpo
il gittò da cavallo. Accorsero i Furlani
del suo seguito; ma Ratchis, uomo misericordioso,
gli permise di fuggire; e
colui, usando di questa grazia, carponi
colle mani e co' piedi aggrappandosi ebbe
la fortuna di salvarsi nel bosco. Anche
addosso ad Astolfo due coraggiosi Spoletini
corsero, mentr'egli stava passando
per un ponte venendogli alla schiena.
Ma egli, voltata faccia, con un fendente
ne cacciò l'uno giù dal ponte, e immediatamente
rivolto all'altro, l'uccise e
fecelo rotolar giù nel fiume.
</p>

<p>
<span class="pagenum" id="Page_218">[218]</span>
Allorchè succedette l'altra rottura
fra i Romani e Longobardi nell'anno
728 e 729, veggendosi a mal partito
il santo papa Gregorio II, perchè dall'un
canto venivano contra di Roma i
Longobardi, e dall'altro avea l'imperadore
nemico, cioè più disposto a fargli
del male che del bene, prese la risoluzione
di raccomandarsi efficacemente
con sue lettere a <i>Carlo Martello</i> reggente
della Francia, potentissimo e prode guerriero
de' tempi presenti. Questa particolarità
la ricaviamo dal solo Anastasio <span class="fnote">[Anastas., in Vit. Stephan. III.]</span>,
ma senza sapere che effetto producesse
cotal ricorso. Della stessa massima si
servì ancora, e molto più solennemente,
papa <i>Gregorio III</i> per l'impegno preso
dai Romani in favore del duca di Spoleti
contra del re Liutprando, ben conoscendo
che restava esposto il ducato romano
alle forze e sdegno di quel re irritato.
Però abbiamo dal continuatore di Fredegario <span class="fnote">[Continuator Fredegar., inter Opera Greg.
Turonen.]</span>
ch'esso papa spedì in quest'anno
l'una dietro l'altra due ambascerie
a Carlo Martello (cosa non più
veduta per l'addietro in Francia), e gli
mandò le chiavi del sepolcro di san Pietro
con grandi ed infiniti regali. Pare
anche che Anastasio <span class="fnote">[Anastas., in Gregor. III, et in Additamen.]</span> faccia menzione
di questo fatto, ma non parla se non d'una
sola ambasceria. Le dimande del papa erano,
come i padri Ruinart e Pagi han dimostrato,
che Carlo Martello volesse imprendere
la difesa di Roma contra dei
Longobardi, poichè in ricompensa esso
papa coi Romani gli offerivano di levarsi
affatto dall'ubbidienza dell'imperadore,
che non potea soccorrerli, anzi gli
aveva in odio, e di dare a lui la signoria
di Roma col titolo di <i>console</i>, ossia di
<i>patrizio</i>. Carlo Martello con ammirabil
magnificenza ricevette questa ambasceria;
mandò anch'egli de' suntuosi regali
al papa; e tornando gli ambasciatori
pontifizii indietro, unì con loro <i>Grimone</i>
<span class="pagenum" id="Page_219">[219]</span>
abbate di Corbeia, e Sigeberto monaco
rinchiuso di san Dionisio, con ordine di
venire a Roma. Di più non dicono gli
storici. Ma che questa fosse l'intenzione
del papa, pare che chiaramente si deduca
dalle parole di una lettera scritta dipoi
al medesimo Carlo Martello da esso Gregorio
III, riportata dal cardinal Baronio <span class="fnote">[Baron., Annal. Eccl. ad ann. 740.]</span>
e nelle raccolte de' concilii, dove
dice: <i>Conjuro te per Deum vivum et verum,
ut per ipsas sacratissimas claves
confessionis beati Petri, quas vobis AD
REGNUM direximus, ut non praeponas
amicitiam regum Langobardorum amori
principis Apostolorum</i>, ec. E negli Annali
di Metz presso il Du-Chesne <span class="fnote">[Du-Chesne, tom. 3 Rer. Franc.]</span> si legge
che in tal occasione papa Gregorio III
mandò a Carlo Martello una lettera <i>col
decreto de' principali Romani</i>, contenente
che il popolo romano, <i>relicta imperatoris
dominatione</i>, desideravano di mettersi
sotto la difesa ed invitta clemenza di
esso Carlo. Cosa risolvesse Carlo Martello,
amico del re Liutprando, e da lui
soccorso nell'anno precedente, resta
ancora da sapersi. Solamente abbiamo
dalla divisione de' regni fatta da Lodovico
Pio fra' suoi figliuoli <span class="fnote">[Baluzius, Capitular. Regum Francor. tom. 1,
pag. 685.]</span>, che egli
loro raccomanda la cura e la difesa della
Chiesa di san Pietro, cioè de' romani
pontefici, siccome l'aveano avuta <i>Carlo</i>
suo bisavolo, <i>Pippino</i> avolo, <i>Carlo</i> genitore
ed egli stesso. Ma questo non chiarisce
se Carlo Martello accettasse veramente
il patriarcato di Roma, in quanto
esso portava seco anche la signoria di
Roma e del suo ducato; nè se cessasse
allora in essa Roma totalmente il dominio
imperiale.
</p>

<p>
Intanto il re Liutprando continuava
il suo viaggio per far pentire Trasmondo
duca di Spoleti, i Romani e i Beneventani
della lega fatta contro di lui. Ma
qui si truova un gruppo assai intricato
di storia, che non si può bene sciogliere,
<span class="pagenum" id="Page_220">[220]</span>
e convien solo giocar ad indovinare. Nè
Paolo Diacono, nè Anastasio dicono
punto che il re Liutprando passasse all'assedio
di Roma; eppur pare che questo
si deduca, e lo dedusse in fatti il
cardinal Baronio dalle due lettere scritte
da papa Gregorio III. Si sa che Liutprando
conquistò il ducato di Spoleti, e parrebbe
che questo dovesse precedere
l'insulto fatto a Roma; ma Anastasio
scrive che i Romani furono in aiuto del
re contra degli Spoletini. Parimente è a
noi noto che Liutprando passò anche a
Benevento, e ne scacciò il duca <i>Godescalco</i>;
ma senza che si sappia il tempo
preciso di tale azione. Dirò io quello che
mi sembra più verisimile. Condusse il
re Liutprando l'armata sua addosso al
ducato di Spoleti, dove Trasmondo colle
forze sue e de' collegati cominciò a difendersi
con tutto valore. Mentre si
disputava fra loro, l'armata regale, parte
pel bisogno, e parte per gli eccessi quasi
inevitabili delle guerre, attendeva a bottinare,
non solamente in quel ducato, ma
eziandio nelle terre vicine del ducato romano,
certo essendo che la giurisdizione
del ducato spoletino si stendeva per la Sabina
ad una gran vicinanza di Roma, e fra
gli altri andarono a sacco molti poderi e
beni della Chiesa romana. In questi brutti
frangenti, e nel timore di peggio, Gregorio
III papa scrive le due lettere suddette <span class="fnote">[Labbe, Concilior., tom. 6.]</span>
a Carlo Martello, colle quali, il
più pateticamente che può, lo scongiura
d'aiuto, con dirgli, fra l'altre cose, che
nell'anno precedente nel passaggio dei
Longobardi verso Spoleti aveano patito
di molto nelle parti di Ravenna i beni
allodiali e livellarii spettanti alla chiesa
di san Pietro, che servivano alla luminaria
d'essa chiesa e al sovvenimento
de' poveri. Che in ripassando per colà in
quest'anno i Longobardi aveano fatto
del resto, mettendo a ferro e fuoco
quanto incontravano per cammino. Che
facevano ora lo stesso in varie parti del
ducato romano, con avere distrutti i beni
<span class="pagenum" id="Page_221">[221]</span>
del beato Pietro principe degli Apostoli,
e condotti via gli armenti. Il prega di
non credere ai re Liutprando ed Ilprando,
se gli rappresentano d'aver giusti
motivi di procedere contro i duchi di
Spoleti e Benevento, perchè questi in
niuna cosa hanno mancato, ed essere
solamente perseguitati per non aver voluto
nell'anno innanzi volgere le lor
armi contra del ducato romano, nè devastare
i beni de' santi Apostoli, nè dare
il sacco ai Romani, come aveano fatto
essi due re. Poichè per altro i suddetti
due duchi si esibivano pronti a soddisfare
a tutti i lor doveri verso dei re <i>secondo
l'antica consuetudine</i>. Nell'altra
lettera torna a toccare la persecuzione
ed oppressione fatta dai Longobardi, con
aver tolto <i>omnia luminaria ad honorem
ipsius principis Apostolorum. Unde et ecclesia
sancti Petri denudata est, et in nimiam
desolationem redacta</i>. Di qui ricavò
il cardinal Baronio che l'armata longobarda
fosse sotto a Roma, ed empiamente
saccheggiasse la basilica vaticana,
con inveir poscia contra del re Liutprando,
e trovare che per gastigo di questa
iniquità egli mancò di vita senza prole;
quasichè Dio in tanti anni di matrimonio
per l'addietro non gli avesse data
successione in pena di un peccato che
egli dovea poi fare. Va anche dubitando
lo zelante cardinale che Carlo Martello
in quest'anno, per non aver dato aiuto
al papa, presto e miserabilmente morisse,
quando appunto egli da lunghe febbri
e da una grave inappetenza oppresso,
non potè accudire all'Italia, e morì in
tempi di queste medesime turbolenze.
Sebbene è probabile ancora che l'aiutasse
con raccomandazioni al re Liutprando,
giacchè vedremo fra poco s'esso
re fosse o non fosse rispettoso verso
i sommi pontefici e verso la santa Chiesa
romana. Ma il punto principale è,
che non sussiste il sacco che il dottissimo
cardinale immaginò dato alla basilica
vaticana dall'esercito di Liutprando.
Papa Gregorio III non parla quivi d'essa
<span class="pagenum" id="Page_222">[222]</span>
<i>basilica</i>, parla della <i>Chiesa di s. Pietro</i>,
cioè della <i>Chiesa romana</i>, secondo l'uso
di questi tempi, ne' quali ogni chiesa e
monistero prendeva il nome dal suo titolare.
Nomavansi in questa maniera le
chiese <i>di sant'Ambrosio</i> di Milano, di <i>san
Giminiano</i> di Modena, e simili. Nè altro
dice esso pontefice, se non che i beni
posseduti dalla santa Chiesa romana in
varii di quei territorii, dove si faceva la
guerra, erano stati devastati; male accaduto
in infiniti altri incontri di questa
fatta, e spesso contra il volere dei lor re
e dei generali. Però non si accorda colla
verità che Liutprando andasse sotto Roma,
e molto meno che saccheggiasse la
basilica sacrosanta del Vaticano; e per
questa ragione Anastasio, o chiunque
sia l'autor della vita di papa Zacheria,
non parlò punto di questa insussistente
empietà.
</p>

<p>
Potrebbe poi parere che mentre il re
Liutprando era impegnato nella guerra
contro Spoleti, accadesse un altro fatto,
raccontato fuor di sito da Paolo Diacono <span class="fnote">[Paulus Diaconus, lib. 6, cap. 54.]</span>,
cioè che i Romani, unito un
grosso esercito, alla testa di cui era <i>Agatone</i>
duca di Perugia, vennero per ritorre
<i>Bologna</i> dalle mani de' Longobardi.
Ma v'erano di guarnigione tre bravi uffiziali,
cioè Valcari, Peredeo e Rotari, i
quali facendo una vigorosa sortita sopra
essi Romani, molti ne tagliarono a pezzi,
e il resto misero in fuga. Resta tuttavia in
essa città di Bologna una bella memoria
del dominio dei re Liutprando ed Ilprando,
cioè un vaso di marmo nella chiesa
di s. Stefano, per uso sacro, coll'iscrizione
di stile barbaro, quale in quei tempi
d'ignoranza sovente si trova. Fu essa
inscrizione spiegata ed illustrata dal conte
Valerio Zani, e si legge presso il conte
Malvasia <span class="fnote">[Malvasia, Marm. Felsin. Section. IV, c. 10.]</span>. Eccone le parole.
</p>

<p>
<span class="pagenum" id="Page_223">[223]</span>
</p>

<div class="poem">
<p class="i2">VMILIBVS VOTA SVSCIPE DOMINE</p>
<p>DOMNORVM NOSTRORVM LIVTPRANTE</p>
<p>ILPRANTE REGIBVS ET DOMNI</p>
<p>BARBATII EPISC. SANCTE ECCLESIE</p>
<p>BONONIENSIS. HIC IN HONOREM RELIGIOSI SVA</p>
<p>PRAECEPTA OBTVLERVNT, VNDE HVNC VAS</p>
<p>IMPLEATVR IN CENAM DOMINI SALVATORIS</p>
<p>ET SI QVA MVNERA CVISQVAM MINVERIT</p>
<p>DEVS REQVIRET</p>
</div>

<p>
Per altro è incerto se il tentativo
fatto dai Romani, cioè dai sudditi dell'imperadore,
per ricuperar Bologna,
appartenga alla precedente guerra dell'anno
728 e 729, ovvero ai tempi presenti.
Ora noi sappiamo da Anastasio <span class="fnote">[Anastas., in Zachar.]</span>,
che non intervenne il popolo romano
alla difesa di Trasmondo, allorchè il re
Liutprando armato venne per ritorgli il
ducato di Spoleti. E ne adduce quello
storico la ragione, o il pretesto, perchè
Trasmondo, dopo essere rientrato nel
possesso di quel ducato, non si prese più
cura o pensiero di cavar dalle mani del
re le quattro città dianzi occupate di
ragion del ducato romano, e per non
aver mantenuto altri patti seguiti fra loro.
Soggiugne Anastasio, che mentre il
re Liutprando si preparava con tutto
l'esercito per passare all'offesa del ducato
romano, Dio chiamò a miglior vita
il pontefice <i>Gregorio III</i>, con lasciare in
Roma un bell'odore di santità, e non poche
memorie della sua pietà e munificenza,
che son descritte ad una ad una
dallo stesso autore. Finì egli di vivere
sul fine di novembre. Diede alla luce
monsignor Fontanini <span class="fnote">[Fontaninius, in Antiquit. Hort., lib. 2, c. 7.]</span> una lettera non
più veduta di questo papa, cavata dalla
Raccolta MS. degli antichi Canoni,
fatta dal cardinal Deusdedit. Essa è
scritta ai vescovi <i>Tusciae Langobardorum</i>,
con pregarli di unirsi con Adeodato
suddiacono regionario, <i>ad obsecrandum
<span class="pagenum" id="Page_224">[224]</span>
et Deo favente obtinendum pro quatuor
castris, quae anno praeterito beato Petro
oblata sunt, ut restituantur a filiis nostris
Liutprando et Hilprando. </i> Leggesi la data<i>
idus octobris Indictione IX</i>, cioè, secondochè
pensa il suddetto prelato, nell'anno
740. Ma non essendoci probabilità
che nell'anno 739 il re Liutprando, impegnato
co' suoi soccorsi nella guerra
dei Saraceni in Provenza, facesse l'impresa
di Spoleti, convien credere che
l'occupazion di quelle quattro castella
o città seguisse <i>anno praeterito</i>, cioè
nell'anno 740, siccome ho detto; e per
conseguente che quella lettera sia scritta
nel presente 741, prima che questo pontefice
passasse a miglior vita, e che in
vece d'<i>Indictione IX</i>, si abbia a leggere
<i>Indictione X</i>, se pure l'indizione allora
non correva in Roma sino al fine dell'anno:
nel qual caso nulla sarebbe da
mutare. Che se lo stesso monsignor Fontanini
ci fa quivi sapere che <i>Perugia</i> era
la capitale <i>della Toscana de' Longobardi</i>,
avrebbe egli durata fatica a provar quest'asserzione,
perchè sotto i Longobardi
non apparisce che la Toscana costituisse
un ducato, o marca, di cui fosse capo
qualche città. Quello ch'è peggio, abbiam
veduto poco fa <i>Agatone duca di Perugia</i>
uffizial de' Romani, ossia degl'imperiali;
e però neppur si vede che <i>Perugia</i> in
questi tempi fosse sottoposta ai Longobardi,
non che capitale della Toscana ad
essi spettante.
</p>

<p>
Ora dopo quattro giorni di sede vacante
fu assunto al pontificato romano
<i>Zacheria</i> di nazione greco, personaggio
<span class="pagenum" id="Page_225">[225]</span>
di gran benignità, di tutta bontà, amatore
del clero e popolo romano, che non
sapea se non con fatica andare in collera,
facile a perdonare, e che fu liberale
infin verso coloro che dianzi l'aveano
perseguitato. Questo buon papa <span class="fnote">[Anastas., in Zachar.]</span>, trovati
i pubblici affari in iscompiglio per la
guerra di Spoleti, in vece di mettere le
sue speranze nel soccorso de' Franchi,
lo mise in Dio, e coraggiosamente spedì
tosto un'ambasceria al re Liutprando
con esortazioni da padre, perchè non
fosse turbata la pace del popolo romano,
con pregarlo spezialmente della restituzione
delle suddette quattro città, ed esibirgli
la unione del popolo romano contro
al duca di Spoleti di lui ribello. Con
tutta sommessione accolse Liutprando
questa ambasciata, e diede parola di restituir
le città suddette. Dopo di che unitosi
l'esercito romano con quello de' Longobardi,
marciarono insieme alla volta
di Spoleti. Il duca Trasmondo, veggendo
che non v'era scampo per lui, elesse il
partito di rimettersi nella clemenza del
re Liutprando, e andò a gittarsi nelle di
lui mani. Il re si contentò ch'egli si facesse
cherico, ricompensa adeguata a chi
aveva obbligato il padre ad abbracciar
quello stato; e poi sostituì in suo luogo
duca di Spoleti <i>Ansprando</i>, ossia <i>Agiprando</i>,
suo nipote. Così Anastasio, così Paolo
Diacono <span class="fnote">[Paulus Diacon., lib. 6, cap. 57.]</span>; se non che Paolo nulla
dice che i Romani fossero in aiuto del re
Liutprando contra di Trasmondo. Per
altro non è sì facile l'accordare insieme
la narrativa di Anastasio colle lettere sovraccitate
di papa Gregorio III. Dice il
papa non avere Trasmondo avuto altro
reato presso di Liutprando, che quello
di aver ricusato di muovere le sue armi
nell'anno antecedente contra di Roma.
Anastasio all'incontro narra che Liutprando,
dopo essersi impadronito del ducato
romano, fece istanza ai Romani,
perchè gli dessero il fuggito Trasmondo;
e a cagione del loro rifiuto occupò le
<span class="pagenum" id="Page_226">[226]</span>
quattro già mentovate città, e quietamente
dipoi se ne tornò a Pavia. S'egli avesse
avuto mal animo contro di Roma, era
allora vittorioso, aveva accresciute le sue
forze coll'acquisto dell'ampio ducato di
Spoleti, e con un duca nuovo sua creatura:
non potea darsi più propizia congiuntura
di quella per far del male ai
Romani. Pure, secondo Anastasio, nulla
ne fece, e tornossene alla sua reggia.
Vuole la lettera di papa Gregorio, che
Trasmondo fosse innocente, ed ingiustamente
perseguitato da Liutprando; e noi
abbiamo da Anastasio che papa Zacheria,
pontefice non inferior di virtù al suo
antecessore, consigliava i Romani di unire
le lor armi contra d'esso duca Trasmondo:
il che maggiormente servì ad
abbatterlo. Tralascio altre osservazioni.
Fu in quest'anno maestro dei militi e
governator di Venezia <i>Giovanni Fabriciaco</i>,
per quanto attesta il Dandolo <span class="fnote">[Dandulus, in Chron., tom. 12. Rer. Italic.]</span>.
Ma costui non arrivò a compire l'anno
del suo governo, perchè i Veneziani il
deposero, e gli cavarono anche gli occhi.
Nel mese ancor d'ottobre del presente
anno finì di vivere dopo lunga malattia
<i>Carlo Martello</i>, reggente per tanti anni
della monarchia franzese; celebre per
tante vittorie da lui riportate, e benemerito
di quella corona per avere oppressi
molti tiranni, ma più benemerito della
sua famiglia, ch'egli incamminò ad occupar
quella stessa corona. Tuttavia perchè
questo principe si servì delle rendite
delle chiese per pagare i soldati in occasion
di tante guerre, e introdusse lo
abuso di dar le badie dei monaci in beneficio
ai suoi uffiziali laici, lasciò dopo
di sè una memoria svantaggiosa, e servì
d'esempio ai suoi figliuoli e nipoti per
continuar nell'abuso suddetto. Restarono
di lui tre figliuoli <i>Carlomanno</i>, e <i>Pippino</i>,
nati dalle prime nozze, e <i>Griffone</i>
dalle seconde. Non accordandosi i due
primi coll'altro, si venne all'armi. Griffone
fu da quelli preso e confinato in
una prigione, e <i>Sonichilde</i> sua madre in
<span class="pagenum" id="Page_227">[227]</span>
un monistero. Il cognome di <i>Martello</i>
dato ad esso Carlo, non si truova presso
alcuno degli antichi annalisti franzesi.
Solamente comincia a leggersi nelle storie
di Epidanno e Odoranno, che fiorirono
nel secolo undecimo.
</p>

<hr />
</div>

<div class="chapter">
<h2 class="hidden" id="DCCXLII">DCCXLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXLII</span>. Indizione <span class="scp">X</span>.</td>
  </tr>
  <tr>
    <td><span class="smcap">Zacheria</span> papa 2.</td>
  </tr>
  <tr>
    <td><span class="smcap">Costantino</span> Copronimo imperatore 23 e 2.</td>
  </tr>
  <tr>
    <td><span class="smcap">Liutprando</span> re 31.</td>
  </tr>
  <tr>
    <td><span class="smcap">Ildebrando</span> re 7.</td>
  </tr>
</table>

<p>
O nel precedente anno, o pur nel
presente dee ragionevolmente essere accaduta
la mutazione fatta nel ducato beneventano.
Paolo Diacono <span class="fnote">[Paulus Diacon., lib. 6, cap. 57.]</span> immediatamente
dopo la presa di Spoleti seguita
a dire che il re Liutprando s'incamminò
alla volta di Benevento con tutte le sue
forze per punire <i>Godescalco</i> duca, siccome
vedemmo, rivoltato contra di lui. Ma
non aspettò Godescalco l'arrivo del re
armato e vittorioso. Fece trasportare in
nave tutte le preziose suppellettili del palazzo
e la moglie sua, con pensiero di
fuggirsene in Grecia. A lui nulla giovò,
perchè mentre anch'egli va per imbarcarsi,
i Beneventani parziali di <i>Gisolfo
II</i>, gli furono addosso e l'ammazzarono.
Ebbe sua moglie la fortuna di salvarsi
e di ricoverarsi con tutto il suo
avere a Costantinopoli. Uno dei suoi reati
presso il re Liutprando vo io intendendo
che fosse l'aver egli al suo dispetto
preso il ducato di Benevento senza rispettare
l'autorità regale, e in pregiudizio
dei diritti competenti a <i>Gisolfo II</i>,
siccome figliuolo di <i>Grimoaldo II</i> duca.
Comunque sia, arrivato Liutprando a
Benevento, quivi pose per duca esso <i>Gisolfo</i>.
Però non si può mai menar buono
a Camillo Pellegrino <span class="fnote">[Camill. Peregrinus, Histor. tom. 2 Rer. Ital.]</span> il pretendersi
da lui che la caduta di Godescalco e la
assunzione di Gisolfo II sieno da riferire
all'anno 752. Senza documenti autentici
<span class="pagenum" id="Page_228">[228]</span>
non oserei io qui di contrariare a Paolo
Diacono, scrittore del presente secolo,
che chiaramente mette in questi tempi la
mutazione suddetta. E però essa appartiene
all'anno presente, ovvero all'anno
antecedente. Dopo avere stabilita la quiete
nel ducato di Benevento, se ne tornò
indietro il re Liutprando, e mentre era
nella città di Orta, udì che papa <i>Zacheria</i>
s'era mosso da Roma per venire a
trovarlo. Per quante lettere avesse scritto
il buon pontefice, non avea finora veduto
adempiuta la promessa fatta da esso
re di restituire le quattro città occupate
al ducato romano: laonde si determinò
di andar egli in persona a farne
istanza, ben persuaso che la maestà, da
cui è accompagnato il sublime grado di
un romano pontefice, leverebbe tutti gli
ostacoli all'esecuzion de' trattati. Nè si
ingannò <span class="fnote">[Anastas., in Zachar.]</span>. Partito da Roma col suo
clero, animosamente si mise in viaggio
per abboccarsi con Liutprando. Appena
intese il re questa sua mossa, che spedì
ad incontrarlo <i>Grimoaldo</i> suo ambasciatore,
da cui fu condotto fino a Narni.
Poscia mandandogli incontro i suoi duchi
e primi uffiziali con alcuni reggimenti
di soldati, che andarono a riceverlo
otto miglia lungi da Narni, e il condussero
in un venerdì a Terni città del ducato
di Spoleti. In quella città davanti
alla porta della basilica di s. Valentino
se gli presentò con tutta riverenza il re
Liutprando, accompagnato dal resto dei
suoi uffiziali e soldati. Entrati nella chiesa,
fecero le loro orazioni, ed usciti che
furono, il re quasi per un mezzo miglio
ossequiosamente addestrò il pontefice;
ed amendue stettero quel dì nelle loro
tende. Nel sabbato seguente seguì un abboccamento,
in cui il saggio pontefice
con tal grazia ed efficacia perorò, che
tutta la politica infine s'inchinò alla religione.
Liutprando non solamente accordò
la pronta restituzione di quelle
città, <i>due anni prima</i> occupate, con tutti
i loro abitatori, e ne fece la donazione
<span class="pagenum" id="Page_229">[229]</span>
in iscritto; ma concedette ancora tutto
quanto seppe dimandare il papa. Cioè
ridonò a s. Pietro il patrimonio, ossia i
poderi della Sabina, che trenta anni avanti
gli erano stati tolti, e i patrimonii
di Narni, di Osimo, d'Ancona e di Numana,
e la valle chiamata Grande nel
territorio di Sutri; e confermò la pace
col ducato romano per venti anni avvenire.
Oltre a ciò, donò al pontefice tutti
i prigioni da lui fatti in varie provincie
de' Romani, ed anche i Ravennati, con
Leone, Sergio, Vittore ed Agnello consoli
di quella città, e spedì lettere in Toscana
e di là dal Po, acciocchè fossero
messi in libertà. Or vegga il lettore se
meritava questo re che la sua memoria
fosse denigrata cotanto negli Annali ecclesiastici.
Dimandò il re al papa che si
degnasse di ordinare un vescovo in Narni,
il cui nome non sappiamo, giacchè
era mancato di vita <i>Consignense</i>, ossia
<i>Costantino</i>, pastore di quella Chiesa, e il
papa lo compiacque. Fu fatta la funzion
della consecrazione alla presenza del re
e della sua corte, e sì pia e maestosa
comparve, che molti de' Longobardi non
poterono ritener le lagrime per la divozione.
Venuta la domenica, dopo la messa
solenne invitato il re andò a pranzo
col papa, e passò il convito con tal piacere,
ch'esso re confessò dipoi di non
aver mai mangiato in sua vita con tanto
gusto. Nel lunedì si partì il buon pontefice,
e il re mandò in sua compagnia <i>Agiprando</i>
duca di Chiusi suo nipote, e <i>Taciperto</i>
gastaldo di Toscanella, e Grimoaldo,
non tanto per onorarlo, quanto
perchè gli dessero il possesso delle soprannominate
quattro città: il che fu da
loro puntualmente eseguito. In questa
maniera se ne tornò a Roma carico di
allori il santo padre, e perciò accolto
con incredibili acclamazioni dal popolo,
al quale ordinò di fare una general processione
a s. Pietro, per rendere grazie
a Dio del buon successo dei suoi passi.
Queste cose accaddero, dice Anastasio,
nell'<i>indizione decima</i> dell'anno corrente;
<span class="pagenum" id="Page_230">[230]</span>
e però s'intende che nell'anno 740
erano state occupate quelle quattro città,
<i>ante biennium</i>. Abbiamo poi da Niceforo <span class="fnote">[Niceph. in Chron.]</span>
che in quest'anno <i>Artabaso</i> dominante
in Costantinopoli dichiarò imperadore
e collega <i>Niceforo</i> suo figliuolo,
con farlo coronare dal patriarca Anastasio.
Per attestato di Teofane <span class="fnote">[Theoph., in Chronogr.]</span> e di Elmacino <span class="fnote">[Elmacinus, Hist. Sarac., lib. 1, c. 17.]</span>,
diede fine alla sua vita nell'anno
presente <i>Iscamo</i> califa ed imperadore
de' Saraceni, il quale, secondo la
testimonianza di Roderico da Toledo <span class="fnote">[Roderic., in Histor. Arab.]</span>,
signoreggiò l'Iconia, la Listria, l'Alapia,
la Caldea, le due Sorie, la Media, l'Ircania,
la Persia, la Mesopotamia, la Fenicia,
la Giudea, l'Egitto, l'Arabia Maggiore,
l'Africa, l'Etiopia, quasi tutta la Spagna,
la Linguadoca, e parte della Guascogna:
cotanto era cresciuta la potenza
de' Musulmani Saraceni. Fu dichiarato
re della Francia in quest'anno <i>Chilperico
III</i>, ed intanto <i>Carlomanno</i> e <i>Pippino</i>
divisero fra loro la parte de' beni di Griffone
loro fratello; e, secondo i più accreditati
autori, in questo medesimo anno
da Pippino e da Berta sua moglie nacque
<i>Carlo</i>, che fu dipoi re ed imperadore, e
giustamente si acquistò il titolo di <i>Magno</i>.
Si disputa tuttavia intorno al luogo della
sua nascita fra i Tedeschi e Franzesi. Accortisi
i Veneziani che il governo limitato
d'un anno pel loro rettore riusciva di
incomodo e danno al popolo, elessero in
quest'anno per loro duca o doge <i>Deusdedit</i>,
figliuolo del duca Orso ucciso; e
questi ebbe anche il titolo d'ipato, ossia
di console imperiale dall'imperadore di
Costantinopoli. Leggesi nel Bollario casinense <span class="fnote">[Margarinius, Bullar. Casinen. tom. 2, Constitut.
7.]</span>
una bolla, data nell'anno secondo
del suo pontificato da papa Zacheria,
in favore dell'insigne monistero
di Monte Casino. Ma quivi l'<i>indizione II</i>
non corrisponde all'anno presente, e
corrono sopra quel documento altri riflessi,
<span class="pagenum" id="Page_231">[231]</span>
per i quali lo stesso cardinal Baronio
dubitò della sua legittimità.
</p>

<hr />
</div>

<div class="chapter">
<h2 class="hidden" id="DCCXLIII">DCCXLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXLIII</span>. Indizione <span class="scp">XI</span>.</td>
  </tr>
  <tr>
    <td><span class="smcap">Zacheria</span> papa 3.</td>
  </tr>
  <tr>
    <td><span class="smcap">Costantino</span> Copronimo imperadore 24 e 3.</td>
  </tr>
  <tr>
    <td><span class="smcap">Liutprando</span> re 32.</td>
  </tr>
  <tr>
    <td><span class="smcap">Ildebrando</span> re 8.</td>
  </tr>
</table>

<p>
Fu decisa in quest'anno la controversia
dell'imperio fra <i>Costantino Copronimo</i>
ed <i>Artabaso</i>, ossia <i>Artabasdo</i> <span class="fnote">[Theoph., in Chronogr. Niceph., in Chron.]</span>.
Vennero alle mani questi due rivali in
Sardi. La peggio toccò ad Artabasdo,
che lasciò anche l'equipaggio in preda
ai vittoriosi. Si avventurò un'altra battaglia,
<i>Niceta</i> figliuolo di esso Artabasdo
con grande strage de' suoi fu anch'egli
obbligato alla fuga. Ritiraronsi essi in
Costantinopoli, città che venne strettamente
assediata da Costantino, e presa
nel dì 2 di novembre. Rimase prigione
Artabasdo co' figliuoli. Costantino, dopo
averli fatti accecare insieme col patriarca
<i>Anastasio</i>, e coi loro parziali, li fece
condurre per loro scherno nel circo sopra
degli asini colla faccia volta alla coda.
Nulladimeno persuaso che l'iniquo
patriarca aderisse alle sue opinioni contra
le sacre immagini, il rimise poscia
nella sua sedia. Aveva il re Liutprando
ben fatta pace col ducato romano, ma
non già coll'esarcato di Ravenna, nè colla
Pentapoli, provincie tuttavia dipendenti
dall'imperio. Perciò in quest'anno fece
grande ammasso di genti con disegno di
impadronirsi di quelle provincie; e gli uffiziali
suoi cominciarono la danza con
espugnar alcune terre e città. Atterrito
da questo turbine e dall'impotenza di
resistere <i>Eutichio</i> patrizio ed esarco di
Ravenna, altro scampo non ebbe, che di
ricorrere all'intercessione del sommo
pontefice <span class="fnote">[Anastas., in Vit. Zachariae.]</span>: al qual fine spedì a Roma
una supplica, a nome ancora di <i>Giovanni</i>
arcivescovo d'essa città e de' popoli delle
<span class="pagenum" id="Page_232">[232]</span>
città dell'Emilia e della Pentapoli, scongiurando
che accorresse alla lor salvazione.
Il primo ripiego che prese Zacheria,
fu quello d'inviare con lettere e regali
al re Liutprando <i>Benedetto</i> vescovo
e visdomino della santa Chiesa romana,
insieme con <i>Ambrosio</i> primicerio de' notai,
ad esortarlo e pregarlo che desistesse
dalle offese degli stati imperiali. Trovarono
essi ostinatissimo il re nel disegno
di quell'impresa. Allora il buon papa,
lasciato il governo di Roma a <i>Stefano</i>
patrizio e duca, qual padre amorevole,
non atterrito dalle fatiche in pro de' suoi
figliuoli, si mosse da Roma alla volta di
Ravenna. Fu incontrato il santo pontefice
dall'esarco alla basilica di s. Cristoforo
quaranta miglia lungi da Ravenna,
in un luogo chiamato all'Aquila. Presso
poi a quella città gli uscì incontro gran
parte del popolo dell'uno e dell'altro
sesso, benedicendo Iddio per la di lui
venuta. Di colà spedì egli al re suddetto
Stefano prete ed Ambrosio primicerio,
per notificargli il suo arrivo e la risoluzion
presa di portarsi a trovarlo. Arrivarono
essi ad Imola, città in questi tempi
posseduta, non men che Bologna e
Cesena, dai Longobardi; ma quivi trovarono
delle difficoltà per proseguire nel
viaggio, studiandosi i ministri del re di
impedire la venuta del papa. Di ciò avvertito
il santo pastore, confidato nell'aiuto
di Dio, mosse arditamente da Ravenna,
e raggiunti i suoi messi nella giurisdizione
longobardica, gl'inviò innanzi
al re, che a tutta prima non li volle ammettere,
perchè mal sofferiva la venuta del
buon pontefice, il quale nel dì 28 di giugno
arrivò al Po, con trovar ivi i principali
ministri mandati dal re per riceverlo.
Con essi il papa si portò a Pavia,
e fermatosi nella basilica di s. Pietro in
<i>Cielo aureo</i>, situata allora fuor di Pavia,
correndo la vigilia dello stesso principe
degli Apostoli, quivi celebrò messa solenne:
dopo di che entrò nella città. Nella
festa seguente invitato dal re nella medesima
basilica, solennemente compiè
<span class="pagenum" id="Page_233">[233]</span>
i sacri uffizii, pranzò col re, e seco poscia
con accompagnamento magnifico fu
introdotto nel regal palazzo. Quivi adoperò
il pontefice l'eloquenza sua non
solo per distornar Liutprando dall'opprimere
l'esarcato di Ravenna, ma eziandio
per indurlo a restituir le città occupate.
Si trovò nel re una gran durezza:
tuttavia condiscese in fine di rilasciare
alcuni territorii a Ravenna, e due parti
del territorio di Cesena alla parte della
<i>repubblica</i>, cioè al romano imperio (che
tale era il linguaggio d'allora), con ritenerne
la terza parte in pegno, finchè
tornassero da Costantinopoli i suoi ambasciatori.
Ciò fatto, si partì di Pavia il
pontefice, accompagnato da esso re fino
al passo del Po, dove prese comiato da
lui, ma con inviar seco i suoi duchi e
primati, ed altri che eseguissero il concordato.
Continuato poscia il viaggio, e
riempiendo di consolazione i popoli per
dovunque passava, siccome messagger
di pace, arrivò finalmente a Roma, dove
in rendimento di grazie a Dio celebrò
di nuovo con tutto il popolo la festa dei
santi apostoli Pietro e Paolo. Degna cosa
di osservazione si è che in quest'anno
nell'indizione XII, cominciata nel settembre,
fu celebrato da papa Zacheria un
consiglio in Roma, composto di molti vescovi,
dove furono stabiliti varii canoni
riguardevoli per la disciplina ecclesiastica.
In fine vi si legge: <i>Factum est hoc
concilium anno secundo Artabasdi imperatoris,
necnon et Liutprandi regis anno
trigesimo secundo, Indictione duodecima.</i>
Non s'era dianzi negli atti romani giammai
mentovato l'anno dei re longobardi.
Diligentemente poi ci avvertì il cardinal
Baronio che in vece dell'<i>anno secondo
di Artabasdo</i> si dee leggere l'<i>anno terzo</i>,
perchè a Roma non si era per anche intesa
la di lui caduta e il risorgimento di
<i>Costantino Copronimo</i>. Ad esso imperadore
Costantino avea già papa Zacheria
inviato un suo nunzio; ma questi trovato
<i>Artabasdo</i> sul trono imperiale, saggiamente
si era ritirato senza fare alcun
<span class="pagenum" id="Page_234">[234]</span>
personaggio, aspettando ciò che la sorte
determinasse di questi rivali. Andò in
fatti, siccome dissi, per terra Artabasdo;
ed allora fu che il Copronimo vincitore
ordinò che si cercasse conto del ministro
pontificio, e dopo aver fatta la donazione
al papa e alla Chiesa romana di
due masse, cioè di due tenute considerabili
di terreno, gli diede licenza di
tornarsene in Italia. Queste masse erano
appellate Ninfa e Normia, e appartenevano
dianzi alla <i>repubblica</i>, cioè all'imperio:
segno manifesto che tuttavia durava
in Roma l'autorità e il dominio
imperiale; nè i papi nè i popoli si erano
sottratti dall'ubbidienza dell'imperadore,
nè era stata fulminata espressa scomunica
contro di Costantino Augusto, tuttochè
nimico e persecutore delle sacre
immagini.
</p>

<hr />
</div>

<div class="chapter">
<h2 class="hidden" id="DCCXLIV">DCCXLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXLIV</span>. Indizione <span class="scp">XII</span>.</td>
  </tr>
  <tr>
    <td><span class="smcap">Zacheria</span> papa 4.</td>
  </tr>
  <tr>
    <td><span class="smcap">Costantino</span> Copronimo imperadore 25 e 4.</td>
  </tr>
  <tr>
    <td><span class="smcap">Ildebrando</span> re 9.</td>
  </tr>
  <tr>
    <td><span class="smcap">Rachis</span> re 1.</td>
  </tr>
</table>

<p>
L'ultimo anno è questo della vita e
del regno del re <i>Liutprando</i>, se pure egli
non era mancato di vita nell'anno precedente;
del che io dubito forte, considerando
le parole di Anastasio <span class="fnote">[Anastas., in Zachar.]</span>, là
dove scrive che la divina clemenza <i>eumdem
regem ante diem superius constitutum
de hac subtraxit luce</i>. Recò la morte
sua una somma allegrezza ai Romani e
Ravennati, e per lo contrario grande afflizione
ai Longobardi, che in lui perdevano
un ottimo principe; e tanto più
perchè lasciava per successore <i>Ildebrando</i>
suo nipote, già dichiarato re, ma mal
voluto dalla sua nazione. L'elogio di
Liutprando l'abbiamo da Paolo Diacono <span class="fnote">[Paulus Diaconus, de Gest. Langobard.,
lib. 6, cap. 58.]</span>
nelle seguenti parole: <i>Fuit autem
vir multae sapientiae, consilio sagax,
<span class="pagenum" id="Page_235">[235]</span>
pius admodum et pacis amator, bello potens,
delinquentibus clemens, castus, pudicus,
orator pervigil, eleemosynis largus,
literarum quidem ignarus, sed philosophis
aequandus, nutritor gentis, legum augmentator</i>.
Aggiugne ch'egli in sua gioventù
prese molte castella della Baviera,
sempre confidando più nell'orazione che
nell'armi; ed ebbe gran premura di conservar
la pace coi Franchi e con gli Avari,
padroni allora della Pannonia, oggidì
Ungheria. Dal medesimo storico
parimente sappiamo che questo gloriosissimo
re fabbricò in onore di Dio
molte basiliche in qualunque luogo, dove
era solito a soggiornare. Oltre al monistero
ch'egli aggiunse alla basilica di san
Pietro in <i>Coelo aureo</i>, dacchè in essa
fece trasportar dalla Sardegna il corpo
dell'insigne vescovo e dottor della Chiesa
s. Agostino, edificò eziandio nell'Alpe
di Bardone, cioè nelle montagne di
Parma, il monistero di Berceto, appellato
di s. Abondio, perchè ivi fu riposto
il sacro corpo di questo martire. Nei
borghi ancora di Olonna, corte e villa
insigne dei re longobardi in questi tempi,
oggidì nomata Cortelona, spettante a don
Carlo Filiberto d'Este, principe del S. R.
impero, e marchese di san Martino e
Borgomaimero, fabbricò una chiesa e
un monistero in onore di s. Anastasio
martire. Oltre a ciò, entro il suo palazzo
di Pavia eresse la cappella del Salvatore,
e quivi deputò preti e cherici, che ciascun
giorno vi cantassero i divini uffizii: pia
invenzione non praticata fino a que' giorni
da alcuno dei re. Per attestato di Paolo
suddetto, che non si può credere ingannato
in ciò, data fu sepoltura al re
Liutprando nella basilica di s. Adriano,
dove dianzi l'avea conseguita anche il
re Ansprando suo padre. Ma essendochè
nella basilica di s. Pietro in <i>Coelo aureo</i>
tuttavia si legge il suo epitaffio, costante
opinione è degli storici pavesi che il di
lui cadavero fosse col tempo trasferito
in essa basilica. Io per me credo composto
quell'epitaffio moltissimo tempo
<span class="pagenum" id="Page_236">[236]</span>
dopo la morte sua. E qui pose fine il
suddetto Paolo Diacono alla sua Cronica
de' Longobardi, senza sapersene il
perchè. Se non ebbe cuore di scrivere
la rovina del regno longobardico sotto
Desiderio, poteva almen registrare le azioni
dei re Rachis ed Astolfo. Restò al
governo del regno longobardico il re
<i>Ildebrando</i> suo nipote, che dopo di lui
regnò anche sette mesi, per attestato di
Sigeberto <span class="fnote">[Sigebertus, in Chron.]</span>. Leggesi nella storia della
Chiesa piacentina del Campi, e presso il
padre Mabillone <span class="fnote">[Mabill., Annal. Benedict., tom. 2.]</span>, un suo diploma in
favore della chiesa di s. Antonio, posta
fuori di Piacenza, dato nel dì 31 di marzo
del presente anno, correndo l'anno IX
del suo regno, e l'indizione dodicesima:
dal che si scorge passato già all'altra
vita il re Liutprando. Ma essendo incorso
questo principe nell'odio dei suoi popoli
o per vizii antecedenti, o per susseguenti
cattive azioni, tolto gli fu lo scettro,
e questo conferito a <i>Ratchis</i> ossia
<i>Rachis</i> duca del Friuli, di cui s'è fatta
menzione di sopra, signore non men pel
valore che per altre belle doti riguardevole.
Nelle carte da me vedute d'esso
re, correva l'<i>anno II</i> del suo regno nel
dì 4 di marzo e nel dì primo di settembre
dell'anno 746, e l'<i>anno III</i> nel dì
24 d'aprile dell'anno 747, e l'<i>anno IV</i>
nell'agosto dell'anno 748, il che fa conoscere
ch'egli prima del settembre dell'anno
corrente fu alzato al soglio. Nè
sì tosto il romano pontefice Zacheria <span class="fnote">[Anastas., in Zachar.]</span>
ebbe intesa la di lui assunzione, che gli
spedì ambasciatori, con pregarlo di lasciare
per riverenza del principe degli
Apostoli in pace l'Italia. Furono ben
impiegate queste preghiere, e si ottenne
da lui una tregua per venti anni. In questi
tempi, per attestato di Paolo Diacono,
fiorirono due buoni servi di Dio, cioè
<i>Baodolino</i> romito nel distretto di Foro di
Fulvio, ossia Valentino, oggidì Valenza,
presso il fiume Tanaro, e <i>Teodelapio</i>
<span class="pagenum" id="Page_237">[237]</span>
nella città di Verona, amendue famosi
allora per i miracoli e per lo spirito di
profezia. Ma l'opere loro son rimaste ascose
nelle tenebre per negligenza dei
nostri maggiori, che di questi e d'altri, i
quali probabilmente vissero allora in Italia
con odore di santità, niuna vita lasciarono,
o se lasciaronla, non è giunta
fino a' tempi nostri.
</p>

<hr />
</div>

<div class="chapter">
<h2 class="hidden" id="DCCXLV">DCCXLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXLV</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Zacheria</span> papa 5.</td>
  </tr>
  <tr>
    <td><span class="smcap">Costantino</span> Copronimo imperadore 26 e 5.</td>
  </tr>
  <tr>
    <td><span class="smcap">Rachis</span> re 2.</td>
  </tr>
</table>

<p>
Fu quest'anno pacifico per tutta la
Italia, perchè il re <i>Rachis</i> solamente
pensò a ben assodarsi sul trono, e la
tregua fatta coi Greci lasciava tranquillo
il cuor dell'Italia. Papa <i>Zacheria</i> intento
a sempre più stabilire nella Germania
la fede cristiana, quivi piantata dall'infaticabile
san Bonifazio, celebrò in questo
anno in Roma un sinodo di pochi
vescovi e preti, nel quale scomunicò Aldeberto
e Clemente, due seduttori dei
Cristiani, a lui denunziati da esso san
Bonifazio. Intanto i due fratelli principi
in Francia, <i>Carlomanno</i> e <i>Pippino</i>, fecero
guerra, il primo ai Sassoni, l'altro in
Alemagna, ossia Suevia, con riportarne
vittoria, e questi prosperosi successi furono
cagione che molti de' Sassoni abbracciarono
la fede di Cristo.
</p>

<hr />
</div>

<div class="chapter">
<h2 class="hidden" id="DCCXLVI">DCCXLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXLVI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Zacheria</span> papa 5.</td>
  </tr>
  <tr>
    <td><span class="smcap">Costantino</span> Copronimo imperadore 27 e 6.</td>
  </tr>
  <tr>
    <td><span class="smcap">Rachis</span> re 2.</td>
  </tr>
</table>

<p>
Nel dì primo di marzo di quest'anno
il re <i>Rachis</i>, correndo l'<i>anno II</i> del
suo regno, pubblicò nove leggi, coll'aggiugnerle
all'editto, cioè all'altre dei re
longobardi. Nella quinta vien, sotto pena
della vita, proibito a qualsivoglia persona
l'inviare suoi messi a <i>Roma</i>, <i>Ravenna</i>,
<span class="pagenum" id="Page_238">[238]</span>
<i>Spoleti</i>, <i>Benevento</i>, in <i>Francia</i>, <i>Baviera</i>,
<i>Alemagna</i>, <i>Grecia</i> ed <i>Avaria</i>, cioè nella
Pannonia ossia Ungheria, allora abitata
dagli Unni Avari. Ciò per gelosia di stato.
Ma è ben degno di considerazione
che qui vengano pareggiati ai popoli
stranieri i ducati di Spoleti e Benevento,
quasichè questi non fossero sottoposti
al re longobardo. Forse allora correvano
sospetti della fedeltà di que' duchi.
Ed appunto noi sappiamo dai cataloghi
da me stampati avanti alla Cronica di
Farfa <span class="fnote">[Rer. Italic., part. II, tom. 2.]</span>, che <i>Ansprando</i> duca di Spoleti
compiè in quest'anno, oppure nel precedente,
la carriera de' suoi giorni, ed ebbe
per successore in quel ducato <i>Lupo</i>, ossia
<i>Lupone</i>, che il conte Campello non
inverisimilmente crede appellato <i>Welfo</i>
in favella longobardica, significando in
fatti questo nome tedesco il <i>Lupo</i> in italiano.
Nelle giunte ad essa Cronica farfense
si legge un diploma del medesimo
<i>Lupo</i> e di <i>Ermelinda</i> (verisimilmente sua
moglie) <i>gloriosi e sommi duchi</i>, in cui stabiliscono
un monistero di sacre vergini
vicino alle mura della <i>città nostra di Rieti</i>,
e il mettono sotto la protezione dell'insigne
monistero di Farfa. Quella carta
è scritta <i>Spoleti in palatio, anno ducatus
nostri VI, mense aprili per Indictionem
IV</i>, cioè nell'anno 751. Nondimeno
da altri documenti da me citati nelle Antichità
italiane <span class="fnote">[Antiquit. Italic., Dissert. LXVII.]</span> si raccoglie il principio
del di lui governo e ducato nell'anno
745; anno nondimeno, che a grandi
calamità fu sottoposto in Occidente ed
Oriente per la terribil pestilenza, che,
secondo l'attestato di Teofane <span class="fnote">[Theoph., in Chronogr.]</span>, ebbe
principio in Sicilia e Calabria, e, diffondendosi
poi per la Grecia, arrivò a flagellar
anche Costantinopoli, con istrage
incredibile de' popoli, e continuò qualche
anno dipoi. Narra quello storico gli
strani effetti di questo indomito malore,
di cui non profittò punto il traviato imperador
Costantino.
</p>

<p>
<span class="pagenum" id="Page_239">[239]</span>
</p>

<hr />
</div>

<div class="chapter">
<h2 class="hidden" id="DCCXLVII">DCCXLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXLVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Zacheria</span> papa 7.</td>
  </tr>
  <tr>
    <td><span class="smcap">Costantino</span> Copronimo imperadore 28 e 7.</td>
  </tr>
  <tr>
    <td><span class="smcap">Rachis</span> re 4.</td>
  </tr>
</table>

<p>
Fu oggetto di ammirazione alla Francia
e all'Italia in quest'anno la risoluzion
presa da <i>Carlomanno</i> fratello di <i>Pippino</i>,
di abbandonar le grandezze del
secolo, e di abbracciar l'umile vita monastica.
Gli era preceduto coll'esempio
<i>Unaldo</i>, ossia <i>Unoldo</i> duca d'Aquitania,
che due anni prima, ceduto al figliuolo
il ducato, e preso l'abito monastico, si
diede a far penitenza de' suoi peccati <span class="fnote">[Mabill., in Annal. Benedictin.]</span>,
ma con lasciar in fine una svantaggiosa
memoria di sè presso molti, perchè da
lì a venticinque anni, essendo morto il
figliuolo <i>Waifario</i> duca e il re <i>Pippino</i>,
se ne tornò al secolo e al governo dei
suoi stati, e ripigliò moglie dopo sì lungo
divorzio. Ora Carlomanno, reo anch'egli
di molte crudeltà, a persuasione,
per quanto si crede, del santo arcivescovo
<i>Bonifazio</i>, venne in Italia, e presentatosi
a papa <i>Zacheria</i>, fece di molti doni
alla basilica di san Pietro, ed esposto
il suo pensiero, ottenne da esso pontefice
la sacra tonsura, ossia la veste monastica.
Passato dipoi nel monte Soratte,
dove si credea che fosse stato nascoso
san Silvestro papa, quivi edificò un monistero,
attendendo da lì innanzi ai santi
esercizii del monachismo. Ma perchè
frequenti erano le visite che a lui facevano
i nobili franzesi, allorchè capitavano
a Roma, veggendo egli di non poter
quivi trovar la quiete desiderata, di là si
trasferì al celebre monistero di Monte
Casino, e sotto l'abbate <i>Petronace</i>, tuttavia
vivente, colla profession religiosa
obbligò il resto de' suoi giorni a quel
sacro istituto. Leone Ostiense <span class="fnote">[Leo, Chron. Casinens., lib. 1, cap. 7.]</span> ed altri
raccontano varie pruove fatte della
di lui umiltà e pazienza. Ma non è già
<span class="pagenum" id="Page_240">[240]</span>
vietato il credere una favola il raccontarsi
da Reginone, ch'egli, senza essere
conosciuto, fu ricevuto fra que' monaci,
e che strapazzato dal cuoco, fu poi da
uno dei suoi famigliari scoperto. Circa
questi tempi, se dice il vero la Cronichetta
del monistero nonantolano, di
cui parleremo all'anno 750, il ducato
del Friuli era governato da <i>Anselmo</i>, che
fu poi fondatore del suddetto monistero.
Avendo egli rinunziato al mondo per
servire unicamente a Dio, pare che a lui
succedesse in quel ducato <i>Pietro</i> figlio
di Munichis, riconosciuto veramente per
duca del Friuli da Paolo Diacono, ma
senza assegnarne il tempo. A quest'anno
appartiene un decreto di Rachis re d'Italia,
che si legge nelle mie Antichità italiane <span class="fnote">[Antiquit. Italic., Dissert. X, p. 517.]</span>,
ma colle note cronologiche
alquanto difettose, in cui determina i
confini d'alcuni poderi del monistero di
Bobbio.
</p>

<hr />
</div>

<div class="chapter">
<h2 class="hidden" id="DCCXLVIII">DCCXLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXLVIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Zacheria</span> papa 8.</td>
  </tr>
  <tr>
    <td><span class="smcap">Costantino</span> Copronimo imperadore 29 e 8.</td>
  </tr>
  <tr>
    <td><span class="smcap">Rachis</span> re 5.</td>
  </tr>
</table>

<p>
Attendeva in questi tempi studiosamente
il popolo della città di Venezia
alla mercatura, navigando anche e trafficando
in Oriente e in Africa, ma senza
guardarla per minuto, purchè facesse
guadagno <span class="fnote">[<i>L'illustre autore intende non di tutta
la nazione in generale, ma solo d'alcuni particolari.</i>]</span>. Capitarono non pochi di
questi mercatanti veneziani a Roma, e
quivi comperarono una gran quantità
di servi, o vogliam dire schiavi cristiani
dell'uno e dell'altro sesso, con disegno
di condurli appresso in Africa, e di venderli
ai Saraceni. Pervenuto agli orecchi
del piissimo papa <i>Zacheria</i> questo loro
disegno, non tardò a proibire un così
infame traffico; e sborsato quel prezzo
che si conobbe impiegato da essi nello
<span class="pagenum" id="Page_241">[241]</span>
acquisto di tali servi, mise in libertà
tutta quella povera gente, siccome attesta
Anastasio <span class="fnote">[Anastas., in Vita Zachar.]</span>, ossia l'autore più antico
della Vita di esso papa.
</p>

<hr />
</div>

<div class="chapter">
<h2 class="hidden" id="DCCXLIX">DCCXLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCXLIX</span>. Indizione <span class="scp">II</span>.</td>
  </tr>
  <tr>
    <td><span class="smcap">Zacheria</span> papa 9.</td>
  </tr>
  <tr>
    <td><span class="smcap">Costantino</span> Copronimo imperadore 30 e 9.</td>
  </tr>
  <tr>
    <td><span class="smcap">Astolfo</span> re 1.</td>
  </tr>
</table>

<p>
Cessò in quest'anno la tregua accordata
dal re <i>Rachis</i> alle città italiane
dipendenti dall'imperio. Per colpa di
chi, resta ignoto; se non che Anastasio <span class="fnote">[Anast., ibid.]</span>
attesta che Rachis pieno di sdegno
si portò coll'armi all'assedio di Perugia,
minacciando inoltre tutte le città
della Pentapoli; e sembra ancora che
alcune di esse fossero da lui occupate.
Questa sua collera non è ingiusto il credere
che fosse originata da qualche mancamento
o ingiustizia de' Romani, per
cui restasse gravemente irritato l'animo
suo. Comunque sia, appena agli orecchi
del pontefice <i>Zacheria</i> pervennero questi
movimenti di Rachis, che presi seco alquanti
del clero, e i più riguardevoli personaggi
di Roma, volò a Perugia, e quivi
impiegati assaissimi doni e calde preghiere,
tanto disse e fece, che, placato il
re, l'indusse a levar l'assedio. Poco fu
questo. In oltre il santo padre con tale
efficacia gli parlò intorno allo sprezzo
delle cose terrene, adducendo verisimilmente
l'esempio fresco di <i>Carlomanno</i>,
principe di tanta possanza, che, Rachis
concepì anch'egli il disegno di abbandonare
il mondo, e di darsi a servire a Dio
nell'istituto monastico. In fatti da lì a
pochi giorni egli rinunziò alla dignità
regale, e in compagnia di <i>Tasia</i> sua consorte
e di <i>Ratrude</i> sua figliuola, si portò
a Roma, dove tutti e tre da esso pontefice
riceverono l'abito monacale. Passò
anch'egli ad abitare nel monistero di
Monte Casino, e la moglie colla figliuola
<span class="pagenum" id="Page_242">[242]</span>
(oppur colle figliuole) fondò un monistero
di sacre vergini a Piombaruola,
non lungi da esso Monte Casino, dove si
consecrarono a Dio per tutta la lor vita.
Durava ancora a' tempi di Leone Marsicano <span class="fnote">[Leo Ostiensis, Chron. Casinens. lib. 1, c. 8.]</span>
il nome della vigna di Rachis
in Monte Casino, e la tradizione che la
medesima fosse piantata e coltivata dallo
stesso re divenuto monaco. A lui succedette
nel governo del regno longobardico
<i>Astolfo</i> suo fratello. Il Sigonio e il cardinal
Baronio, seguitando l'Ostiense,
rapportarono all'anno seguente 750 la
rinunzia di Rachis, e l'assunzione al
trono di esso Astolfo. Ma prima d'ora
Sigeberto storico <span class="fnote">[Sigebertus, in Chron.]</span> antico, e a' dì nostri
il padre Pagi <span class="fnote">[Pagius, ad Annal. Baron.]</span>, fondato nella vita
di sant'Anselmo abbate di Nonantola,
osservarono doversi riferire a questo
anno cotali avvenimenti. Io parimente
ho altrove <span class="fnote">[Antiquitat. Italic., Dissert. LXX.]</span> con varii documenti provato
che il principio del regno di Astolfo
s'ha da riporre nell'anno presente 749.
E qui sotto all'anno 752 vedremo che
egli era salito già sul trono nel dì 4 di
luglio di questo medesimo anno. Nell'antichissima
Cronichetta longobardica,
da me data alla luce, si legge che Rachis
<i>regnavit annos IV et menses IX</i>. Dovrebbe
appartenere a questi medesimi tempi
la fondazione del monistero di monte
Ammiate in Toscana nella diocesi di
Chiusi. L'Ughelli <span class="fnote">[Ughel., Ital. Sacr. tom. 3 in Episcop. Clusin.]</span> ne ha pubblicata
un'antica relazione, da cui apparisce
che Rachis dopo l'assedio di Perugia, ed
anche dopo aver preso l'abito monastico,
edificò quel monistero. Quivi ancora
si legge un diploma del re medesimo,
che dona ad esso sacro luogo una gran
quantità di beni. Sopra di che è da dire,
poter essere stato che Rachis fondasse
il monistero ammiatino; ma contenersi
delle favole in quella relazione, ed essere
poi discordante dalla relazione, anzi
<span class="pagenum" id="Page_243">[243]</span>
per più capi ridicolo quel diploma che
si fa dato nell'<i>anno 742, terzo del regno
di Rachis</i>, correndo l'<i>indictione decima</i>,
cioè vivente ancora il re Liutprando. Di
simili finzioni per accreditar le origini
de' monisteri, o i lor santi, erano fecondi
i secoli dell'ignoranza, e più di un
esempio ne abbiam già veduto. Pensa
Camillo Pellegrini, che in quest'anno a
<i>Gisolfo II</i> duca di Benevento succedesse
<i>Liutprando</i>. Ma se non v'ha errore nelle
note cronologiche di un documento riferito
nella Cronica del monistero di
Volturno, da me data in luce <span class="fnote">[Rer. Ital. part. II, tom. 1, pag. 374.]</span>, questo
Liutprando con sua moglie <i>Scaniperga</i>,
signoreggiava in quel ducato nell'anno
747, cioè molto prima dell'anno
presente.
</p>

<hr />
</div>

<div class="chapter">
<h2 class="hidden" id="DCCL">DCCL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCL</span>. Indizione <span class="scp">III</span>.</td>
  </tr>
  <tr>
    <td><span class="smcap">Zacheria</span> papa 10.</td>
  </tr>
  <tr>
    <td><span class="smcap">Costantino</span> Copronimo imperadore 31 e 10.</td>
  </tr>
  <tr>
    <td><span class="smcap">Astolfo</span> re 2.</td>
  </tr>
</table>

<p>
Piucchè mai in questi tempi si dilatava
per l'Italia l'ordine monastico dei
Benedettini, ed appunto correndo verisimilmente
l'anno presente fu fabbricato
nelle montagne di Modena e nella picciola
provincia del Frignano il monistero
di Fanano, oggidì nobil terra, distante
ventidue miglia dalla città. Fondatore
d'esso fu s. <i>Anselmo</i>, poscia autore e primo
abate dell'altro insigne monistero
di Nonantola, parimente nel ducato di
Modena. Era <i>Anselmo</i> dianzi duca del
Friuli e cognato del re Astolfo, perchè
fratello di <i>Giseltruda</i> regina, moglie
del medesimo Astolfo, per quanto
ne lasciò scritto l'antico autor della
sua Vita, pubblicata dal padre Mabillone <span class="fnote">[Mabill., Saecul. Benedictin. IV, tom. 1.]</span>.
Essendosi introdotto l'uso che anche
i principi dessero un calcio alle terrene
grandezze per servire nelle solitudini
al re de' regi, Anselmo anch'egli, ritiratosi
dal secolo, abbracciò fervorosamente
<span class="pagenum" id="Page_244">[244]</span>
l'istituto monastico. Ottenuto dal
re Astolfo il luogo suddetto di Fanano,
quivi ad onore del nostro Salvatore fabbricò
un monistero, pose in esso dei monaci
osservanti della regola di s. Benedetto,
e v'aggiunse, secondo il rito d'allora,
uno spedale per servigio de' pellegrini
e forestieri che capitavano in quelle
parti, e somma divenne la sua cura che
niuno passasse per colà senza partecipare
della carità sua nella mensa e nello
albergo. Perchè non usavano allora, come
oggidì, le osterie, perciò si studiavano
i caritativi cristiani di fondare alberghi
per i pellegrini ed altri viandanti,
somministrando loro nel passaggio il
tetto e gli alimenti. Si conservò per più
secoli il monistero suddetto, cioè fino ai
tempi di papa Clemente VIII, che trovatolo
stranamente scaduto ne applicò quel
poco che restava ad un monistero di
monache fondato in quella terra. Immaginò
il cardinal Baronio <span class="fnote">[Baron., Annal. Eccl.]</span> che in questi
tempi mancasse di vita <i>Ricardo</i> re di
Inghilterra, padre de' ss. Willebaldo o
Winebaldo, e Walpurga vergine, de' quali
è fatta menzione nella vita del santo
arcivescovo e martire Bonifazio. Nella
città di Lucca, dove succedette la di lui
morte e sepoltura, si legge l'epitaffio suo
che comincia:
</p>

<p class="center">
HIC REX RICHARDVS REQVIESCIT<br />
      SCEPTRIFER ALMVS<br />
      REX FVIT ANGLORVM<br />
REGNVM TENET IPSE POLORVM, ec.
</p>

<p>
Ma siccome dimostrò il padre Enschenio <span class="fnote">[Henschenius, in Actis Sanctor. ad diem 7
februar.]</span>
della Compagnia di Gesù,
Ricardo padre di san Willebaldo, fu bensì
di nobil prosapia, ma non mai re di
Inghilterra, e quell'epitaffio dee dirsi
fattura de' secoli posteriori. Fini egli di
vivere circa l'anno 721, e non già in
questi tempi. Però quantunque anche
nel Martirologio romano gli sia dato il
<span class="pagenum" id="Page_245">[245]</span>
titolo di re, ora sappiam di certo che tale
non fu. Così ingrandivano (lo torno
a dire) i secoli barbarici le cose loro, o
per interesse, o per troppa brama di gloria.
Ed egli ottenne anche il titolo di
santo in tempi, ne' quali poco costava il
canonizzar le persone dabbene: che per
altro non son giunte a nostra notizia le
virtù ed azioni, per le quali fosse a lui
compartito sì luminoso onore.
</p>

<hr />
</div>

<div class="chapter">
<h2 class="hidden" id="DCCLI">DCCLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCLI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Zacheria</span> papa 11.</td>
  </tr>
  <tr>
    <td><span class="smcap">Costantino</span> Copronimo imperadore 32 e 11.</td>
  </tr>
  <tr>
    <td><span class="smcap">Astolfo</span> re 3.</td>
  </tr>
</table>

<p>
Era nato nel precedente anno a <i>Costantino
Copronimo</i> un figliuolo, a cui fu
posto in nome di <i>Leone</i>. Nel presente
correndo il sacro giorno della Pentecoste,
egli il dichiarò <i>Augusto</i> e collega
nell'imperio, con farlo coronare fa <i>Anastasio</i>
falso patriarca di Costantinopoli.
Di ciò fan fede Teofane <span class="fnote">[Theoph., in Chronogr.]</span>, Niceforo <span class="fnote">[Niceph., in Chron.]</span>
e Cedreno <span class="fnote">[Cedrenus, in Historia.]</span>. Per la cessione di
<i>Carlomanno</i> poco fa riferita era <i>Pippino</i>
suo fratello salito in maggior potenza.
Contra di lui si ribellò bensì <i>Griffone</i> altro
suo fratello, uomo di torbido ingegno;
ma Pippino coll'armi lo aveva represso,
ed insieme gastigati i Sassoni e i
Bavaresi, rei di aver presa la protezione
di lui. In somma, siccome maggiordomo
della corte franzese, egli era il direttore
e braccio unico di quella vasta monarchia.
Da gran tempo ancora i re della
Francia, ossia perché erano inetti al
governo, oppure perché la forza de' maggiordomi
avesse introdotti varii abusi,
più non regnavano, benchè portassero
il nome di re. Il maggiordomo aveva in
suo pugno le rendite del regno, l'armi,
le fortezze, e se al re s'indirizzavano
le ambascerie, non rispondeva se non
<span class="pagenum" id="Page_246">[246]</span>
quello che piaceva al ministro. E tale era
in que' tempi <i>Chilperico</i> re della Francia.
Però Pippino cominciò a pensare, come
essendo egli stesso nella sostanza re,
potesse divenir tale eziandio col titolo.
A questo fine nell'anno presente egli
spedì suoi ambasciatori a Roma, per intendere
sopra di ciò i sentimenti del papa,
trattandosi di assolvere dal giuramento
di fedeltà i popoli, e di deporre
dal trono chi vi avea sopra un antico
giusto diritto. Ciò che ne seguisse, lo
vedremo nell'anno appresso.
</p>

<hr />
</div>

<div class="chapter">
<h2 class="hidden" id="DCCLII">DCCLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLII</span>. Indizione <span class="scp">V</span>.</td>
  </tr>
  <tr>
    <td><span class="smcap">Stefano</span> II papa 1.</td>
  </tr>
  <tr>
    <td><span class="smcap">Costantino</span> Copronimo imperadore 55 e 12.</td>
  </tr>
  <tr>
    <td><span class="smcap">Leone</span> IV imperadore 2.</td>
  </tr>
  <tr>
    <td><span class="smcap">Astolfo</span> re 4.</td>
  </tr>
</table>

<p>
Secondochè abbiamo da varii Annali
de' Franchi, la risposta di papa <i>Zacheria</i>
alle dimande dei Franchi fu che lecito
fosse ai primati e popoli della Francia
di riconoscere per re vero il principe
<i>Pippino</i>, e di levare l'autorità a <i>Chilperico</i>
re allora di solo nome. Perciò
Pippino sul principio dell'anno presente,
se non fu sul fine del precedente, coll'autorità
della sede apostolica e colla
elezione e concorso di tutti i Franchi,
fu proclamato re, con ricevere la sacra
unzione, per quanto si crede, dalle mani
di san <i>Bonifazio</i> arcivescovo di Magonza.
Chilperico deposto fu dipoi tonsurato
e posto nel monistero di san Bertino,
per passar ivi il rimanente de' suoi
giorni. Questa azione di Pippino contro
di un re legittimo vien dai Franzesi moderni
detestata quale eccesso intollerabile
di ambizione; e si vorrebbe far credere
che il papa o non v'ebbe mano, o
non ve la dovea avere, con pretendersi
ancora che san Bonifazio non vi acconsentisse,
nè ungesse il nuovo re; ma
certo in que' tempi la nazion franzese
era d'altra opinione; ed è certo che la
autorità pontificia influì non poco in
<span class="pagenum" id="Page_247">[247]</span>
quel cambiamento. Non mancano storici,
a' quali aderì il padre Mabillone, che
mettono nel precedente anno l'esaltazione
e principio del regno di esso Pippino.
Certissimo è bensì che nel presente
fu chiamato da Dio a miglior vita il
buon papa <i>Zacheria</i> nel dì 14 di marzo.
Molte azioni pie e varii insigni doni da
lui fatti alle chiese e ai luoghi pii di Roma,
si possono leggere presso Anastasio
e negli Annali ecclesiastici. Venne successivamente
eletto pontefice romano
<i>Stefano</i> prete, ed introdotto nel palazzo
patriarcale del Laterano; ma nel terzo
dì dopo la sua elezione, colpito da un
accidente apopletico, lasciò di vivere.
Onofrio Panvinio e il cardinal Baronio
a questo eletto diedero il nome di <i>Stefano
secondo</i>; ma il Sigonio e gli altri moderni
con più ragione l'hanno escluso
dal catalogo de' romani pontefici, perchè
non l'elezione, ma la consecrazione
quella è che costituisce i vescovi e i papi;
e a questa consecrazione non si sa
che l'eletto Stefano prete in sì poco tempo
pervenisse. In fatti nè da Anastasio,
nè dagli altri vecchi storici egli vien riconosciuto
per papa, e il nome di <i>Stefano
secondo</i> è riserbato da loro all'altro
<i>Stefano</i> di nazione romano, che dodici
dì dopo la morte di papa Zacheria restò
eletto dal clero e popolo, e poscia consecrato;
pontefice di gran merito per le
sue virtù e per le sue piissime operazioni.
Ma appena fu egli salito sul trono pontifizio,
che la pace se ne fuggì dall'Italia,
se pur non era fuggita molto prima. Nodriva
<i>Astolfo</i> re de' Longobardi una gran
voglia di aggiugnere a' suoi dominii quel
che restava agl'imperadori in Italia; e
questo suo ambizioso disegno, se crediamo
ad Anastasio, scoppiò nel giugno
dell'anno presente, con aver egli ostilmente
assalito l'esarcato di Ravenna, ed
occuputa quella città, con volgere poscia
l'armi contra del ducato romano e
delle città da esso dipendenti. Ho detto
occupata in quest'anno la città di Ravenna
dal re Astolfo; ma se non son
<span class="pagenum" id="Page_248">[248]</span>
guaste le note di un diploma di quel re,
prese dal registro del monistero di Farfa,
e da me rapportate altrove <span class="fnote">[Antiquit. Ital., Dissert. LXVII.]</span>, bisogna
credere che tale occupazione seguisse
nell'anno precedente. Dicesi dato
quel privilegio di Astolfo <i>Ravennae in palatio,
IV die mensis julii, felicissimi regni
nostri III, per Indictionem IV</i>, cioè nell'anno
751. Per conseguente, nel dì 4 di
luglio di esso anno 751, il suddetto re
Astolfo signoreggiava in Ravenna, da dove
<i>Eutichio</i> ultimo degli esarchi era fuggito.
Che occupasse ancora tutte le città
della <i>Pentapoli</i>, si raccoglie da quanto
diremo all'anno 755. Ch'egli ancora
stendesse le sue conquiste sino all'<i>Istria</i>,
con impadronirsi di quelle città, fin qui
suddite del greco imperadore, si ricava
dal memoriale esibito nel concilio di
Mantova nell'anno 827, benchè sia ignoto
il tempo in cui ciò avvenne. Passò
inoltre Astolfo, se non nel precedente,
certamente in quest'anno, ai danni del
ducato romano.
</p>

<p>
Per quanto abbiam veduto finora,
benchè i greci imperadori tenessero in
Roma i loro ministri, pure la principale
autorità del governo sembra che fosse
collocata nei romani pontefici, i quali
colla forza e maestà del loro grado, e
colla scorta delle loro virtù placidamente
reggevano quella città e ducato, difendendolo
poi vigorosamente nelle occasioni
dalle unghie de' Longobardi. Non
fece di meno questa volta papa <i>Stefano II</i>.
Come egli vide inoltrarsi le violenze di
Astolfo, immediatamente spedì a lui Paolo
Diacono suo fratello, ed Ambrosio
primicerio <span class="fnote">[Anastas., in Stephan. II Vit.]</span> per ottener la pace. L'eloquenza
e destrezza di questi ambasciatori,
ma più i regali ch'essi presentarono,
ebbero forza d'ammollir l'animo
del re longobardo. Si conchiuse pertanto
una pace, ossia tregua di quaranta anni,
e ne furono firmati i capitoli con solenne
giuramento. Ma non passarono quattro
mesi che Astolfo, mettendosi sotto i
<span class="pagenum" id="Page_249">[249]</span>
piedi la giurata fede, tornò ad infestare
i Romani, minacciando anche il papa, e
pretendendo che cadauna persona del
ducato romano gli pagasse un soldo di
oro per testa, e pubblicamente protestando
di voler sottomettere Roma al regno
suo. Tornò il pontefice ad inviargli due
suoi ambasciatori, cioè <i>Azzo</i> abbate di
san Vincenzo di Volturno, ed <i>Optato</i> abbate
di Monte Casino, come si raccoglie
da Anastasio suddetto e da Giovanni
monaco, autore della Cronica volturnense <span class="fnote">[Chronic. Vulturnens., part. II, tom. 1
Rer. Italic.]</span>,
acciocchè lo scongiurassero di
lasciar in pace il popolo romano. Ma
questi nulla impetrarono, anzi ebbero
ordine di ritornarsene ai lor monisteri
senza vedere il papa. Abbiamo nella vita
di san Gualfredo abbate di Palazzuolo,
scritta da Andrea terzo abbate di quel
sacro luogo, e pubblicata dal padre Mabillone <span class="fnote">[Mabill., Saecul. III Benedictin., part. 2.]</span>,
che mentre <i>rex magnus Haistulfus
Italiae, Tusciae, Spoletanae, Beneventanae
provinciae principabatur</i> (parole
degne di riflessione) <i>anno regni
ipsius fere quarto,</i> il suddetto Gualfredo,
personaggio nobile di Pisa, con due suoi
compagni, in un luogo appellato Palazzuolo
nel monte Verde di Toscana vicino
a Populonia, ne' tempi antichi città, fondò
un monistero, dove nello spazio di
pochi anni si fece un'unione di sessanta
monaci, che crebbe poi fino ad ottanta.
Un altro monistero medesimamente fabbricarono
essi tre servi di Dio in Pitiliano
presso al fiume Versilia sul lucchese,
dove si dedicarono a Dio le loro mogli
con altre nobili donne, prendendo tutte
il sacro velo, e formando col tempo una
congregazione di circa novanta monache.
Di altri monisteri fondati intorno a
questi tempi ne' territorii di Lucca e Pistoia
ho io rapportato varii documenti
nelle mie Antichità italiche. E ciò che
succedeva in Toscana, anche nell'altre
parti dell'Italia avveniva; le memorie
de' quali monisterii son tuttavia ascose
<span class="pagenum" id="Page_250">[250]</span>
negli archivii, oppure perite, per essere
tanti monisteri passati in commenda. In
questi tempi più che mai si studiava lo
sconsigliato imperador <i>Costantino Copronimo</i>
di abolir le sacre immagini <span class="fnote">[Theoph., in Chronogr.]</span> e di
tirar dalla sua con varie arti i buoni
cattolici. Il re <i>Pippino</i>, all'incontro, mossa
guerra ai Saraceni che tuttavia occupavano
la Settimania ossia la Gotia, oggidì
la Linguadoca, conquistò varie loro
città. Si ha ancora dagli Annali di
Metz <span class="fnote">[Annales Metenses apud Du-Chesne.]</span>, che se gli diedero Barcellona e
Girona, e gran parte della Catalogna: il
che io non so accordare colla storia dei
tempi susseguenti, certo essendo che Lodovico
Pio, vivente Carlo Magno suo
padre, per assedio costrinse Barcellona
alla resa nell'anno di Cristo 801.
</p>

<hr />
</div>

<div class="chapter">
<h2 class="hidden" id="DCCLIII">DCCLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Stefano</span> II papa 2.</td>
  </tr>
  <tr>
    <td><span class="smcap">Costantino</span> Copronimo imperadore 34 e 13.</td>
  </tr>
  <tr>
    <td><span class="smcap">Leone</span> IV imperadore 5.</td>
  </tr>
  <tr>
    <td><span class="smcap">Astolfo</span> re 5.</td>
  </tr>
</table>

<p>
Continuarono le vessazioni del re
<i>Astolfo</i> contra del ducato romano; e forse
nell'anno presente, piuttosto che nel
precedente, arrivò a Roma <i>Giovanni</i> silenziario,
spedito dalla corte di Costantinopoli <span class="fnote">[Anastas., in Steph. II Vita.]</span>,
che portava lettere dell'imperadore
assai premurose a papa <i>Stefano
II</i> per la conservazione degli stati,
ed altre esortatorie al re <i>Astolfo</i>, acciocchè
volesse restituire al romano imperio
gli usurpati luoghi. Non perdè tempo il
pontefice ad inviare il ministro imperiale
in compagnia di Paolo Diacono suo fratello
ad Astolfo, allora dimorante in Ravenna.
A nulla servì questa spedizione.
La risposta del re fu ch'egli intendeva
di spedire un suo messo alla corte imperiale,
per informar l'imperadore e
trattar seco di questi affari, siccome egli
in fatti eseguì. A questo avviso Stefano
<span class="pagenum" id="Page_251">[251]</span>
papa mal contento di simile sutterfugio,
anch'egli inviò messi e lettere a Costantinopoli,
con pregar l'Augusto sovrano
che, a tenore di tante promesse già fatte,
mandasse un esercito in Italia, capace
non solo di difendere il ducato romano
dai Longobardi, ma eziandio di liberare
dalle lor mani l'Italia tutta: memorie
ed azioni chiaramente comprovanti che
Roma non s'era levata in addietro dalla
ubbidienza de' greci imperadori, e che
essi godevano tuttavia l'attual possesso
e dominio di quella gran città e del suo
ducato. Accrebbe intanto il re Astolfo
le sue minacce contro del popolo romano,
con dire che se non consentivano
alla di lui volontà, gli avrebbe tutti messi
a fil di spada. Però il santo pontefice
attese in questi tempi coi Romani ad
implorare la divina misericordia con orazioni
e processioni di penitenza, in una
delle quali portò appeso alla croce lo
scritto di quei patti violati dal re longobardo.
Ma vedendo in fine che a nulla
giovavano le preghiere e gl'innumerabili
regali inviati al re Astolfo, ricevuto anche
avviso dalla corte cesarea che dall'imperadore
non era da sperare soccorso
alcuno: allora fu che dall'Oriente
rivolse i suoi pensieri all'Occidente; e
seguitando l'esempio de' suoi predecessori,
cioè dei due ultimi Gregorii e di
Zacheria, che erano ricorsi a <i>Carlo Martello</i>,
non già re de' Franchi, come scrive
Anastasio, ma direttore del regno dei
Franchi, segretamente inviò lettere per
mezzo di un pellegrino al re <i>Pippino</i>, implorando
l'aiuto suo in mezzo a tante
angustie. Spedì Pippino in Italia <i>Drottegango</i>
abbate di Gorizia, per assicurare
il papa di tutta la sua prontezza a soccorrerlo;
e da lì a non molto inviò <i>Crodegango</i>
vescovo di Metz ed <i>Autcario</i>
duca, che invitarono il papa al viaggio
di Francia. Arrivò in questo frangente
ancora da Costantinopoli <i>Giovanni</i>, silenziario
imperiale, con ordine al papa
di portarsi al re Astolfo, per intimargli
la restituzion di Ravenna e delle città
<span class="pagenum" id="Page_252">[252]</span>
da essa dipendenti. Chiesto poi passaporto
ad esso re Astolfo, il pontefice, in
compagnia del medesimo imperiale ministro
e de' messi del re dei Franchi, nel
dì 14 di ottobre dell'anno presente, accompagnato
da molti Romani e dal pianto
dei popoli, si mise in viaggio alla volta
di Pavia, dove il duca Autcario a lui
preceduto lo aspettava. Era già egli vicino
a quella città, quando comparvero
messi, inviati dal re Astolfo, per vivamente
pregarlo di non muovere parola intorno
alla restituzione dell'esarcato; ma
il papa protestò che non desisterebbe
dal farlo. E in fatti arrivato a Pavia, dopo
avere regalato copiosamente il re, il
tempestò con preghiere e lacrime, acciocchè
restituisse il mal tolto. Altrettanto
fece l'ambasciatore imperiale, allorchè
presentò al re le lettere dell'augusto suo
padrone. Ma non piacendo una tal sinfonia
all'ostinato re, si sciolsero in fumo
tutti questi maneggi. Fece ancora
quanto potè Astolfo per impedire l'andata
del papa in Francia; ma per timore
dei ministri presenti del re Pippino,
benchè fremendo, il lasciò partire. Pertanto
il pontefice nel dì 15 di novembre,
presi seco alquanti del suo clero, con
due vescovi s'incamminò verso l'Alpi;
ma per istrada avvertito che il re pentito
d'avergli data licenza, era dietro ad
attraversare il suo viaggio, sì frettolosamente
cavalcò colla sua brigata, che arrivò
alle Chiuse, cioè ai confini della
Francia, dove ringraziò Dio di vedersi
in salvo. Giunse dipoi al monistero agaunense
di san Maurizio ne' Vallesi, dove
il concerto era che seguirebbe l'abboccamento
col re Pippino; ma colà essendo
arrivati <i>Fulrado</i> arcicappellano di esso
re, e <i>Rotardo</i>, duca, il pregarono di
continuare il viaggio sino alla villa regale
di Pontigone, perchè quivi il re avea
destinato di accoglierlo. Venne poscia ad
incontrarlo il principe <i>Carlo</i> primogenito
del re; poscia tre miglia lungi dal palazzo
della villa suddetta <i>Pippino</i> stesso
colla moglie e coi figliuoli fu a riceverlo,
<span class="pagenum" id="Page_253">[253]</span>
ed immantinente smontato da cavallo,
addestrò a' piedi per un certo tratto
di via il santo padre, e condusselo al
prefato palazzo nel dì 6 di gennaro dell'anno
seguente.
</p>

<p>
In questi tempi, giacchè il re Astolfo
avea donato ad <i>Anselmo</i> abbate suo cognato
un luogo deserto nel contado di
Modena, appellato Nonantola, di là dal
fiume Panaro, e dove esso abbate coi
suoi monaci avea già fabbricata una chiesa
con un ampio monistero, fu esso tempio
consecrato da Geminiano vescovo
di Reggio e susseguentemente da Sergio
arcivescovo di Ravenna per ordine di
papa Stefano, come s'ha dalla vita del
medesimo sant'Anselmo, rapportata dall'Ughelli <span class="fnote">[Ughell., Italic. Sacr., tom. 2 in Episcop.
Mutinens.]</span>
e dal padre Mabillone <span class="fnote">[Mabill., Saecul. IV Benedictin., Part. 1.]</span>;
se pure non v'ha delle favole mischiate
col vero. Dopo di che bramando Anselmo
di ottenere dal romano pontefice il
corpo di s. Silvestro, per maggiormente
nobilitare il suo monistero, indusse il re
Astolfo ad andar seco a Roma per impetrargli
sì prezioso regalo. Colà giunti
il re e l'abbate, e benignamente accolti
dal papa, ottennero quanto desideravano,
ed inoltre una bolla del medesimo
papa Stefano, in cui si asserisce donato all'abbate
Anselmo il corpo di s. Silvestro
papa con altre reliquie. Quivi parimente
si legge che esso pontefice esentò dalla
giurisdizione del vescovo di Modena e di
ogni altro prelato il monistero nonantolano.
Questa è data nell'<i>Indizione sesta,
a dì 13 di gennaio dell'anno primo di
esso Stefano papa</i>. In essa bolla viene
specificata la venuta a Roma del re Astolfo,
e che allora si teneva dal papa un
concilio, dove anche intervenne <i>Sergio</i>
arcivescovo di Ravenna. Ma non ho io
saputo finora persuadermi della legittimità
di essa bolla, perchè indirizzata ai
vescovi e cristiani <i>Deo deservientibus regno
italico, et patriarchatu romano</i>; ed
Astolfo chiamato <i>rex italici regni</i>: formole
<span class="pagenum" id="Page_254">[254]</span>
che dubito non usate in que' tempi.
Da questa sola vita abbiamo un <i>Geminiano</i>
vescovo allora di <i>Reggio</i>. Ma difficilmente
si può credere un vescovo di
tal nome in quella città, essendo questo
nome piuttosto di un vescovo di Modena;
e noi abbiamo da sicuri documenti
che circa questi tempi fiorì <i>Geminiano II
vescovo di Modena</i>. Di quel concilio romano
non v'ha vestigio alcuno nella
storia ecclesiastica. Ma, quel ch'è più,
non si può accordare con quanto abbiam
veduto finora l'andata del re Astolfo a
Roma nel gennaio del presente anno.
Già era cominciata la discordia e guerra
fra esso re e i Romani: come mai figurarsi
un sì pacifico ingresso d'Astolfo
in Roma, e ch'egli fosse in quella bolla
appellato <i>piissimus rex</i>, quando ci vien
descritto solamente per iniquo e perfido
dalla storia romana d'allora? Tralascio
ciò che ivi è scritto intorno alle chiese
battesimali, ed altre cose degne di riflessione.
Per altro che fosse trasportato a
Nonantola il corpo di san Silvestro, ciò
vien asserito in alcuni antichi diplomi
d'essa badia, la quale in poco tempo divenne
una delle più insigni e ricche d'Italia,
siccome vedremo. Se poi l'intero
corpo di quel santo pontefice, o pure
una sola parte toccasse a Nonantola, lasceremo
disputare a chi lo pretende tuttavia
a Roma nel monistero di s. Martino
de' Monti. Certamente nella sedicesima
lettera del Codice Carolino, scritta pochi
anni dopo da papa Paolo al re Pippino,
si legge di s. Silvestro: <i>Cujus sanctum
corpus in nostro monasterio a nobis
reconditum requiescit, ec. Justum perspeximus,
ut sub ejus fuisset ditione, ubi
ipsum reverendum corpus requiescit.</i> Altrettanto
si ha da Anastasio bibliotecario <span class="fnote">[Anastas., in Pauli I Papae Vita.]</span>
e da una bolla del suddetto Paolo
I riferita dal cardinal Baronio <span class="fnote">[Baron., Annal. Eccl. ad ann. 761.]</span>.
Però bisogna andar cauto in prestar fede
a certi antichi diplomi, perchè ne' secoli
barbarici non mancarono imposture,
<span class="pagenum" id="Page_255">[255]</span>
e di questi pochi archivii, per non dire
niuno, ne vanno esenti. Abbiamo ancora
dalla vita suddetta, che il soprallodato
s. Anselmo abate fondò uno spedale per
i pellegrini ed infermi, quattro miglia
lungi da Nonantola, coll'oratorio di santo
Ambrosio, dove, a mio credere, ora è il
passo di s. Ambrosio, sulla via Claudia,
ossia romana, presso il fiume Panaro.
Ne' confini ancora di Vicenza ne fabbricò
a sue spese un altro, con porvi dei monaci
al servigio pei poveri, ed uno similmente
in un luogo appellato Susonia.
Talmente in somma il santo abbate si
adoperò, che in sua vita sotto il suo governo
in varii siti ebbe mille cento quaranta
quattro monaci senza i novizii, se
dobbiam prestar fede alla Vita suddetta.
</p>

<hr />
</div>

<div class="chapter">
<h2 class="hidden" id="DCCLIV">DCCLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLIV</span>. Indizione <span class="scp">VII</span>.</td>
  </tr>
  <tr>
    <td><span class="smcap">Stefano</span> II papa 5.</td>
  </tr>
  <tr>
    <td><span class="smcap">Costantino</span> Copronimo imperatore 35 e 14.</td>
  </tr>
  <tr>
    <td><span class="smcap">Leone IV</span> imperadore 4.</td>
  </tr>
  <tr>
    <td><span class="smcap">Astolfo</span> re 6.</td>
  </tr>
</table>

<p>
Fece <i>Stefano</i> papa in Pontigone le
sue doglianze contra dell'usurpatore <i>Astolfo</i>
al re <i>Pippino</i>, con iscongiurarlo
d'imprendere la protezion de' Romani,
e di obbligare alla restituzione il longobardo;
e furono ben ricevute le di lui
istanze <span class="fnote">[Anastas., in Steph. II Vita. Annales Francorum.]</span>. Fu dipoi condotto a Parigi,
dove da lì a qualche giorno con gran
solennità coronò in re di Francia esso
Pippino e i suoi due figliuoli <i>Carlo</i> e <i>Carlomanno</i>,
con dichiararli ancora <i>patrizii
de' Romani</i>, del qual titolo parleremo più
abbasso. Quindi è che si veggono tre
lettere nel Codice Carolino, scritte ai
medesimi suoi due figliuoli col titolo di
re, benchè fosse tuttavia vivente Pippino
lor padre. Avea spedito esso Pippino i
suoi messi ad Astolfo, per esortarlo a
rendere all'imperio gli stati occupati;
ma nulla servì a fargli mutar pensiero.
<span class="pagenum" id="Page_256">[256]</span>
Però chiamati ad una dieta generale tutti
i baroni del regno franzese, sì egli come
il papa esposero i bisogni o motivi di
unirsi contra del re longobardo, con
trovarsi in tutti una mirabil disposizione
a prendere l'armi in favore ed aiuto del
papa. Arrivò intanto in Francia <i>Carlomanno</i>,
fratello dello stesso re, già divenuto,
come dicemmo, monaco in monte
Casino. Giudicò bene il re Astolfo di
muovere questo principe, per isperanza
che egli colla sua presenza e facondia
appresso il fratello Pippino potesse disturbare
le pratiche del pontefice, delle
quali forte egli temeva. Notarono gli
antichi scrittori che Carlomanno assunse
questo viaggio e sì fatta incumbenza
per ordine del suo abbate <i>Optato</i>,
il quale non potè resistere alle istanze
del re Astolfo. Ma giunto a Parigi, ossia
ch'egli non si volesse punto riscaldare
in favore del re longobardo, oppure che
prevalesse alle di lui persuasioni il credito
e l'autorità del romano pontefice,
certo è ch'egli non potè punto smuovere
l'animo del re Pippino dall'imprendere
la difesa degl'interessi a lui raccomandati
dal papa. Però Carlomanno non curandosi,
o non attentandosi di tornare
in Italia, oppure, per quanto io credo,
impedito dal papa e dal fratello, fu inviato
ad abitare in un monistero di Vienna
del Delfinato, dove in questo medesimo
anno, secondo alcuni storici, oppure nel
susseguente, come altri vogliono, terminò
in pace i suoi giorni. Per quello che
andremo vedendo, si potrà conoscere avere
il papa fin da allora intavolato il trattato
che Ravenna col suo esarcato fosse
donata alla Chiesa Romana, e non
già restituita all'imperio romano. Non
lasciò il re Pippino di spedire altri ambasciatori
ad Astolfo con vive preghiere,
perchè s'inducesse pacificamente a rendere
gli usurpati paesi. Altre lettere v'aggiunse
papa Stefano, con iscongiurarlo
di risparmiare il sangue cristiano: ma
tutto fu indarno. Infellonito Astolfo, in
vece di buone risposte, mandò all'uno e
<span class="pagenum" id="Page_257">[257]</span>
all'altro delle minacciose parole. Il perchè
Pippino s'accinse finalmente a far
guerra, e spedì alcune delle sue truppe
alla guardia delle Chiuse dell'Alpi, ossia
de' confini del regno. Accorso colà anche
il re longobardo, ed informato che
poche fino allora erano le milizie franzesi,
senza perdere tempo, fatto aprir le
Chiuse, andò ad assalirle. Ma quantunque
fusse egli di troppo superiore di forze,
pure permise Iddio che i pochi vincessero
i molti, in guisa che egli, dopo
aver corso pericolo della vita, fu costretto
a fuggirsene, con ritirarsi e fortificarsi
poi entro Pavia. Arrivato intanto con
potente armata il re Pippino, calò in
Italia, e giunto a Pavia, vigorosamente
si pose all'assedio di quella forte città.
Allora lo sconsigliato Astolfo, rientrato
in sè stesso, fece segretamente muovere
parola di pace, e buon per lui che il
misericordioso papa bramava bensì la di
lui correzione, ma non giù la rovina; e
però abborrendo che si spargesse il sangue
cristiano, trasse colle piissime sue
ammonizioni il re Pippino ad ascoltar le
proposizioni, e non andò molto che seguì
fra loro pace, con avere Astolfo sotto
fortissimi giuramenti promesso di restituire
Ravenna e le altre città occupate,
e a tal fine dati ostaggi al re de' Franchi.
Tornò in Francia il vittorioso esercito,
e papa Stefano a Roma, seco portando
la speranza di aver messo fine ai passati
disastri. In quest'anno il re Astolfo aggiunse
al corpo delle leggi longobardiche
quattordici nuove leggi, correndo
l'<i>indizione VII</i>, come apparisce dalla
prefazione alle medesime, pubblicata dal
Sigonio <span class="fnote">[Sigonius, de Regno Italiae.]</span>, e da me data ancora alle
stampe <span class="fnote">[Rer. Ital., P. II, tom. I.]</span>. Nei medesimi tempi <span class="fnote">[Theoph., in Chronogr. Niceph., in Chron.]</span> l'imperador
<i>Costantino</i> più che mai furibondo
contro le sacre immagini, raunò in
Costantinopoli un conciliabolo di trecento
trentotto vescovi, al quale non intervenne
alcuno del legati delle chiese patriarcali,
<span class="pagenum" id="Page_258">[258]</span>
cioè di Roma, Antiochia, Alessandria
e Gerusalemme. Quivi per opera
del falso patriarca di Costantinopoli fu
pubblicato un editto di non venerar da
lì innanzi le immagini di Cristo, della
Vergine e dei santi, anzi di atterrarle ed
abolirle, come idoli, dovunque si trovassero.
Fu in molti paesi eseguito l'empio
decreto, e mossa persecuzione contra
de' monaci difensori delle medesime, in
guisa che la maggior parte d'essi fu obbligata
ad abbandonare i propri monisteri
e di rifugiarsi in quelle contrade,
dove si conservava il culto d'esse immagini,
e non giugnevano le braccia dell'iniquo
imperadore. Truovasi poi in questo
anno <i>Alberto</i> duca governatore di Lucca
nelle memorie rapportate dal Fiorentini <span class="fnote">[Fiorentini, Memor. di Matilde, lib. 3.]</span>,
essendo egli succeduto a <i>Walperto</i>
duca. Un documento, dove esso si truova
nominato, l'ho riferito nelle mie Antichità
italiane <span class="fnote">[Antiquit. Ital., Dissert. IV, p. 136.]</span>.
</p>

<hr />
</div>

<div class="chapter">
<h2 class="hidden" id="DCCLV">DCCLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLV</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Stefano</span> II papa 4.</td>
  </tr>
  <tr>
    <td><span class="smcap">Costantino</span> Copronimo imperadore 36 e 15.</td>
  </tr>
  <tr>
    <td><span class="smcap">Leone</span> IV imperadore 5.</td>
  </tr>
  <tr>
    <td><span class="smcap">Astolfo</span> re 7.</td>
  </tr>
</table>

<p>
Bisognerà ben credere che <i>Astolfo</i>
re dei Longobardi fosse uomo di poca
coscienza, ed anche di men giudizio, da
che egli non istette molto a calpestare i
giuramenti fatti e ad irritar la pazienza
del re Pippino, principe di potenza tanto
superiore alla sua. Non solamente nulla
restituì di quanto avea promesso, ma
furibondo sul principio dell'anno corrente,
se pur non fu di giugno, unito
tutto lo sforzo delle sue armi e del ducato
beneventano, passò all'assedio di
Roma con dare il guasto ai contorni,
asportare i corpi de' Santi ritrovati nelle
chiese fuori della città, e tormentare con
frequenti assalti la città medesima. Siccome
costa dal Codice Carolino, cioè dal
<span class="pagenum" id="Page_259">[259]</span>
carteggio che allora passava tra i romani
pontefici e i re di Francia, e come lasciò
scritto anche Anastasio, ossia l'autore
della vita di papa Stefano II, diede
esso pontefice prontamente avviso della
prepotenza e perfidia di Astolfo al re
Pippino, inviandogli per mare i suoi legati,
cioè <i>Giorgio</i> vescovo e <i>Tomarico</i>
conte, in compagnia di <i>Guarnieri</i> abbate
franzese, che a nome di Pippino si trovava
in Roma. Seguitando poi con più
furia l'assedio, nè udendosi movimento
alcuno de' soccorsi desiderati, scrisse il
medesimo pontefice una lettera a nome
di san Pietro apostolo ad esso re Pippino,
a' suoi figliuoli e a tutta la nazion
franzese, rapportata dal cardinal Baronio
e dal Codice Carolino, in cui si finge
che esso Apostolo li chiami, con quante
formole patetiche si seppero trovare,
all'aiuto di Roma, promettendo loro per
tale azione la vita eterna in paradiso, e
minacciando, se nol facevano, l'eterna
lor dannazione. <i>Questa lettera,</i> dice l'abbate
di Fleury <span class="fnote">[Fleury, Histoire Ecclesiast., lib. 43, §. 17.]</span>, <i>è importante per conoscere
il genio di quel secolo, e fin dove
le persone più gravi sapevano spingere
la finzione, quando la credevano utile.
Nel resto essa è piena di equivochi, come
le precedenti. La Chiesa vi significa non
l'assemblea de' fedeli, ma i beni temporali
consecrati a Dio; la greggia di Gesù
Cristo sono i corpi e non già le anime;
le promesse temporali dell'antica legge
sono mischiate colle spirituali del Vangelo;
e i motivi più santi della religione
impiegati per un affare di stato.</i> Certamente
nulla è più capace di travolgere
le nostre idee e di farci nascere in mente
delle dolci e strane immaginazioni,
che la sete e l'amore de' beni temporali
innata in noi tutti. Ma intorno a questa
delicata materia basterà per ora il poco
che ho riferito dello storico franzese.
Ora noi abbiamo dai continuatori di Fredegario,
da Anastasio e da altri, che il re
Pippino, raunato un potentissimo esercito
si mosse alla volta d'Italia: del che
<span class="pagenum" id="Page_260">[260]</span>
avvertito Astolfo, sciolto l'assedio, lasciò
libera Roma, ed accorse colle sue
forze alla difesa dei confini dell'Italia,
per opporsi ai Franzesi. In questo mentre
arrivarono a Roma due ambasciatori
spediti dall'Augusto <i>Costantino</i> al re
di Francia, cioè <i>Gregorio</i> capo de' segretarii,
e <i>Giovanni</i> silenziario, con ordine,
per quanto apparisce, di commuovere
esso re contra de' Longobardi, e di procurar
la restituzione dell'esarcato al
romano imperio. Udito poi che già il re
Pippino era marciato colla sua armata,
se ne stupirono forte, nè lo sapevano
credere. Perciò senza perdere tempo,
messisi in viaggio per mare, e seco conducendo
un messo dato loro dal papa
per accompagnarli, in breve pervennero
a Marsiglia, dove udendo che già il re
Pippino avea valicato l'Alpi, se ne afflissero
non poco. Aveano essi, per
quanto si può conghietturare, scoperto
prima, o certo scoprirono allora, che i
negoziati del papa contra de' Longobardi
erano, non già in favore dell'imperador
loro padrone, ma bensì in profitto del
sommo pontefice e della Chiesa romana,
alla quale Pippino avea promesso in dono
l'esarcato. Per ciò s'ingegnarono in
tutte le forme, e colle brusche ancora, di
tenere indietro il messo del papa, e in
fatti il suddetto Gregorio andando innanzi,
trovò Pippino poco lungi da Pavia,
e presentate le lettere imperiali, non
omise preghiere per indurlo a fare restituire
all'imperadore suo padrone le
città dell'esarcato, siccome paese a lui
usurpato, e su cui non aveano per anche
acquistato alcun legittimo diritto i
Longobardi, con esibirsi di pagar le spese
occorse nella guerra. Ma Pippino in
poche parole apertamente gli disse di
aver fatto un dono di quella contrada a
san Pietro, cioè alla Chiesa romana, e
che per tutto l'oro del mondo non cambierebbe
mai pensiero. Se i ministri cesarei
impugnassero il disegno di questo
donativo, come di cosa altrui, nol sappiamo.
Solamente si sa ch'essi ministri
<span class="pagenum" id="Page_261">[261]</span>
furono licenziati, senza che ottenessero
neppur buone parole.
</p>

<p>
Intanto posto l'assedio a Pavia, Astolfo
si trovò verso il fine dell'anno
costretto a chiedere perdono, a pagare
gran somma di danaro, e a promettere
in forma più stretta di rendere le città
al papa, aggiungendo anche alle medesime
la città di Comacchio, che dianzi doveva
essere del re longobardo, e non già
inchiusa nell'esarcato. Allora fu che
Pippino, siccome attesta Anastasio, fece
una donazione in iscritto di essa città a
san Pietro, ossia alla Chiesa romana, ed
inviò tosto <i>Fulrado</i> abbate del monistero
di san Dionisio a prendere il possesso,
con ritornarsene egli intanto in Francia.
Andò Fulrado coi deputati del re Astolfo
a città per città dell'esarcato e della
Pentapoli (segno che tutte erano dianzi
venute in potere de' Longobardi), e ricevendone
le chiavi e gli ostaggi, coi
principali cittadini d'esse passò a Roma,
dove sopra l'altare di san Pietro
pose le chiavi suddette, insieme colla donazion
fattane dal re Pippino, e diede a
san Pietro e a tutti i suoi vicarii romani
pontefici per l'avvenire il possesso di
quelle città: cioè di <i>Ravenna</i>, <i>Rimini</i>,
<i>Pesaro</i>, <i>Fano</i>, <i>Cesena</i>, <i>Sinigaglia</i>, <i>Jesi</i>,
<i>Forlimpopoli</i>, <i>Forlì col castello Sussubio</i>,
<i>Monfeltro</i>, <i>Acerragio</i>, <i>Monte di Lucaro</i>,
<i>Serra</i>, <i>Castello di san Mariano</i> (forse san
Marino), <i>Bobio</i> (diverso dall'altro della
Liguria), <i>Urbino</i>, <i>Cagli</i>, <i>Luceolo</i>, <i>Gubbio</i>,
<i>Commachio</i>, colla giunta ancora della
città di <i>Narni</i>, che i duchi di Spoleti molti
anni prima aveano tolta al ducato romano.
Ma qual fosse e con quali condizioni
una tal donazione non resta a noi
ben chiaro, essendo periti gli atti e strumenti
d'allora, e a nulla servendo per
illuminarci i posteriormente finti, se mai
uscissero alla luce. Papa Stefano in una
delle sue lettere al re Pippino <span class="fnote">[Codex Carolinus.]</span> scrive
che il re Astolfo <i>nec unius palmi terrae
spatium beato Petro, sanctaeque Dei Ecclesiae,
vel reipublicae Romanorum reddere
<span class="pagenum" id="Page_262">[262]</span>
passus est</i>. Aggiunge che Pippino
avea confermato <i>propria voluntate per
donationis paginam beato Petro, sanctaeque
Dei Ecclesiae, reipublicae, civitates
et loca restituenda</i>. Altri passi ci sono,
ne' quali si parla della restituzione
che s'avea da fare alla <i>repubblica</i>, chiaramente
distinta dalla Chiesa romana.
Il padre Cointe negli Annali ecclesiastici
della Francia pretese, che sotto nome di
<i>repubblica</i> venisse il <i>romano imperio</i>,
ossia la camera e il fisco imperiale. A
questa opinione non acconsentì il padre
Pagi <span class="fnote">[Pagius, in Critic. Baron., ad ann. 755.]</span>; ma, per quanto mi sono io ingegnato
di provare nelle Antichità italiane <span class="fnote">[Antiquit. Ital., Dissert. XVIII.]</span>,
indubitata cosa è che sotto il
nome di <i>repubblica</i> veniva l'<i>imperio romano</i>,
benchè non apparisca qual cosa fosse
ora restituita ad esso imperio, essendo anche
incerto come restasse in questi tempi
il governo di Roma. Pretende bensì il suddetto
padre Pagi, che da lì innanzi i romani
pontefici avessero in pieno lor dominio
non meno essa città che l'esercato; ma
senza che si veggano prove concludenti di
tal opinione. Certo non si può mettere
in dubbio la donazione dell'esarcato e
della Pentapoli fatta dal re Pippino alla
santa Sede romana, con escluderne affatto
la signoria de' greci Augusti; ma
se avvenisse per conto di Roma e del
suo ducato lo stesso, e se Pippino si riservasse
dominio alcuno sopra lo stesso
esarcato, non pare finora concludentemente
deciso, come altrove osservai <span class="fnote">[Piena Esposizione, cap. 2.]</span>.
E questo, a mio credere, è il primo esempio
di dominii temporali con giurisdizione
dati alle chiese e a' sacri pastori, del
quale poi profittarono a poco a poco le
altre chiese, la maggior parte delle quali
procurò a sè stessa ed ottenne di somiglianti
signorie, siccome andremo vedendo.
Gloriosamente in quest'anno coronò
il corso di sua vita san <i>Bonifacio</i>,
celebre arcivescovo di Magonza, con
sofferire il martirio dai Pagani. Credesi
<span class="pagenum" id="Page_263">[263]</span>
parimente che riuscisse al re Pippino di
sottomettere la città di Narbona dopo
tre anni di assedio, con ritorla ai Saraceni,
i quali perciò furono cacciati da
tutta la provincia della Settimania, oggidì
Linguadoca. Per attestato ancora
del Dandolo <span class="fnote">[Dandulus, in Chron. tom. 12 Rer. Ital.]</span>, in quest'anno <i>Deusdedit</i>
doge di Venezia, mentre era dietro
per fabbricare un castello fortissimo alla
riva del porto della Brenta, per congiura
di uno scellerato uomo appellato <i>Galla</i>,
fu ucciso dal suo popolo. Dopo di che
lo stesso <i>Galla</i> portatosi a Malamocco,
occupò la sedia e il nome ducale, ma
per poco tempo, siccome vedremo.
</p>

<hr />
</div>

<div class="chapter">
<h2 class="hidden" id="DCCLVI">DCCLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLVI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Stefano</span> II papa 5.</td>
  </tr>
  <tr>
    <td><span class="smcap">Costantino</span> Copronimo imperadore 37 e 16.</td>
  </tr>
  <tr>
    <td><span class="smcap">Leone</span> IV imperadore 6.</td>
  </tr>
  <tr>
    <td><span class="smcap">Astolfo</span> re 8.</td>
  </tr>
</table>

<p>
Gli Annali d'Eginardo, Metensi <span class="fnote">[Eginhardus, in Annalib. Annales Metenses.]</span>
ed altri, siccome ancora Sigeberto <span class="fnote">[Sigebertus, in Chron.]</span>,
riferiscono all'anno presente la morte
di <i>Astolfo</i> re dei Longobardi. Andrea
prete <span class="fnote">[Andreas Presbyter, Chron., tom. 1. Antiquit.
Ital. Dissert. I.]</span> nella sua Cronichetta scrive
ch'egli regnò <i>otto anni</i>. Era egli alla
caccia, e cadendo da cavallo (alcuni han
creduto per urto di un cignale), tale
fu la percossa, che da lì a tre giorni
cessò di vivere. Di lui così scrisse lo
Anonimo salernitano, autore del secolo
decimo, nella Cronica da me data alla
luce <span class="fnote">[Anonym. Salernitan. P. II, tom. 2. Rer. Ital.]</span>: <i>Fuit audax et ferox, et ablata
multa sanctorum corpora ex romanis finibus
in Papiam detulit. Construxit etiam
oracula, ubi et monasterium virginum, et
suas filias dedicavit. Idemque etiam fecit
monasterium in finibus Æmiliae, ubi dicitur
Mutina, loco, qui nuncapatur Nonantula;
nam pro ejus cognato abbate
Arsenio</i> (si dee scrivere Anselmo) <i>ibi
<span class="pagenum" id="Page_264">[264]</span>
vivorum coenobium fundatum est. Necnon
et sibi ad sacra monachorum coenobia
aedificanda per certas provincias multa
est dona largitus. Sed valde dilexit monachos,
et in eorum est mortuus manibus</i>.
Perchè Astolfo non lasciò figliuoli maschi,
seguì appresso un gran dibattimento
nella dieta de' principi longobardi per
l'elezione del successore. <i>Desiderio</i> duca
era uno dei principali pretendenti. Abbiamo
da Anastasio bibliotecario <span class="fnote">[Anastas., in Stephan. II Vit.]</span>, che
esso Desiderio era stato indirizzato dal
re Astolfo in <i>Toscana</i>, e udendo egli la
nuova della morte accaduta d'esso re,
immantinente raunato tutto l'esercito
de' Toscani, si studiò d'occupar la corona
del regno longobardico. Questo parlar
d'Anastasio ha dato occasione al Sigonio
e agli altri storici susseguenti di
scrivere che lo stesso Desiderio era in
questi tempi <i>duca di Toscana</i>. Ma non è
ben certa cotale notizia. Non apparisce
che allora vi fosse un duca, il qual comandasse
tutta la Toscana. Ogni città di
quella provincia si vede in essi tempi
governata dal suo proprio duca; e specialmente
ciò si osserva in Lucca, città
che più felicemente dell'altre ha conservate
le antiche sue carte che compongono
oggidì un nobilissimo archivio, custodito
da quell'arcivescovo. Nè Francesco
Maria Fiorentini, e neppure io, che
sotto gli occhi ho avuto le carte medesime,
abbiam trovato vestigio alcuno che
Desiderio fosse duca di quella città, e
molto meno di tutta la Toscana. All'incontro,
se vogliam credere ad Andrea
Dandolo <span class="fnote">[Dandulus, in Chron., tom. 12, Rer. Italic.]</span>, Desiderio era allora <i>dux
Istriae</i>. In fatti, siccome accennerò all'anno
771, l'Istria allora si truovava signoreggiata
dai Longobardi, e ne parla
anche l'Anonimo salernitano. Comunque
sia, certo è che Desiderio incontrò di
gravi difficoltà per salire sul trono. Alzossi
contra di lui <i>Rachis</i>, già re, e poi
monaco in Monte Casino, il quale invaghito
di nuovo dell'abbandonato regno,
<span class="pagenum" id="Page_265">[265]</span>
e dimenticato de' suoi voti, tentò ogni
via per riassumere il comando, con ritornare
a tal fine in queste parti, dove
anch'egli messa insieme un'armata di
Longobardi, si oppose ai disegni di Desiderio.
Allora fu ch'esso Desiderio altro
rifugio non ebbe che di fare ricorso
a papa Stefano, per ottenere col mezzo
suo la corona, promettendo di fare in
tutto e per tutto la volontà dello stesso
pontefice e di render alla <i>repubblica</i> le
città non per anche restituite, colla giunta
d'altri doni. Resta ancora la testimonianza
d'esso papa Stefano in una lettera
scritta al re Pippino, che il re Astolfo
contro i patti avea fino alla sua morte
ritenuto in suo potere alcune città: il che
fa intendere non doversi prendere a rigore
ciò che di sopra abbiam veduto riferito
dal medesimo Anastasio intorno
alla restituzione delle suddette città. Perciò
il papa spedì incontanente in Toscana
<i>Fulrado</i> abbate e Paolo diacono suo
fratello, che strinsero l'accordo con Desiderio.
Ed appresso inviò Stefano prete
con lettere indirizzate a Rachis e a tutti
i Longobardi, con pregarli di non contrariare
all'elezione di Desiderio, esibendo
in aiuto del medesimo alquante truppe
franzesi, e più brigate di Romani,
quando occorresse.
</p>

<p>
Furono sì efficaci questi maneggi,
che senza venire all'armi, Desiderio pacificamente
salì sul trono, e l'ambizioso
monaco Rachis se ne tornò confuso al
suo monistero. Ma ciò dovette seguire
solamente nell'anno seguente. Avea promesso
Desiderio di consegnare al papa
Faenza col castello Tiberiano, Gavello,
e tutto il ducato di Ferrara; ma non già
Imola, Osimo, Ancona, Numana e Bologna,
siccome vedremo. Che poi l'opposizione
di Rachis monaco pentito non
fosse di poca conseguenza, lo ricavo io
da un riguardevol documento che si conserva
nell'archivio archiepiscopale di Pisa,
ed è stato da me dato alla luce <span class="fnote">[Antiquit. Ital. T. III. Appendic., p. 1007.]</span>.
Consiste esso in una donazione fatta da
<span class="pagenum" id="Page_266">[266]</span>
<i>Andrea</i> vescovo pisano con queste note
cronologiche: <i>Guvernante domno Ratchis
famulu Christi Jesu, principem gentis Langobardorum,
anno primo, mense februario,
per Inditione decima</i>. Indicano queste
il mese di febbraio dell'anno 757 seguente,
nel qual tempo si scorge che
Rachis sotto il falso nome di <i>famulus
Christi</i>, cioè di monaco, conservava l'antica
ambizione, e contrastò a Desiderio
il regno. Questo documento ci rileva che
Rachis riassunse il governo con sollevar
la Toscana contro d'esso Desiderio,
giacchè si vede notato in Pisa l'<i>anno
primo</i> del suo governo, corrente nel febbraio
dell'anno susseguente. Una bella
e non mai più veduta scena in Italia
dovette esser quella di un monaco, il
quale alla testa d'un esercito dava a conoscere
il suo prurito di comandar di
nuovo ad un regno. Potè a suo piacere
Angelo dalla Noce <span class="fnote">[Angelus a Nuce, in Not. ad lib. 1, cap. 8
Chron. Casinens.]</span> dargli il titolo
<i>sanctissimi regis et monachi</i>. Certo non
fu santo per questo. Il tempo, in cui diede
Desiderio principio al suo regno, si
potrebbe credere verso il fine del presente
anno. Nell'archivio archiepiscopale
di Lucca v'ha una carta scritta <i>nell'anno
VI di Desiderio, e IV di Adelchis, a dì
8 di dicembre</i>, correndo l'<i>indizione prima</i>,
cioè nell'anno 762: note indicanti
che dopo il dì 8 di dicembre nell'anno
presente 756 cominciò l'epoca del re
Desiderio. Un'altra carta è scritta <i>nell'anno
XI di Desiderio, IX di Adelchis,
nel dì 19 di febbraio, indizione sesta</i>,
cioè nell'anno 768: dalle quali note si
può inferire principiato il suo regno nell'anno
757. Altre carte ho io veduto che
sembrano indicare differita la di lui elezione
sino al principio d'esso anno 757.
Perciò, finchè altri meglio decida questo
punto, mi attengo a tale opinione. A buon
conto s'è veduto che anche nel febbraio
dell'anno seguente durava tuttavia l'opposizione
di Rachis alle pretensioni di
Desiderio. E il padre Astesati
<span class="pagenum" id="Page_267">[267]</span>
benedettino <span class="fnote">[Astesati, Dissert. in Manelm.]</span> dopo lungo esame concorre anch'egli
nell'anno 757. Secondochè abbiamo
dal Dandolo <span class="fnote">[Dandul., in Chron. tom. 12 Rer. Ital.]</span>, in questo medesimo
anno l'usurpatore del ducato di
Venezia <i>Galla</i> ebbe da quel popolo il
dovuto pagamento delle sue iniquità, con
essergli stati cavati gli occhi e tolta quella
dignità. Succedette in suo luogo <i>Domenico
Monegario</i>, concordemente eletto
doge, ma non senza qualche novità, perchè
il popolo volle anche avere sotto di
lui due tribuni, che ogni anno s'aveano
da mutare. Per quanto poi risulta dalle
memorie recate dal padre Mabillone <span class="fnote">[Mabill., in Annal. Benedict., lib. 23, n. 20.]</span>,
mancò di vita in quest'anno <i>Guido conte</i>
longobardo, figliuolo di <i>Adalberto conte</i>,
marito di <i>Adelaide</i> figliuola di <i>Rodoaldo</i>
duca di Benevento, e parente del re Desiderio.
Avendo egli negli anni addietro
ricuperata la sanità per le preghiere dei
monaci di Disertina ne' Grigioni nella
diocesi di Coira, avea fatto a quel monistero
una donazion copiosa di beni.
</p>

<hr />
</div>

<div class="chapter">
<h2 class="hidden" id="DCCLVII">DCCLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLVII</span>. Indizione <span class="scp">X</span>.</td>
  </tr>
  <tr>
    <td><span class="smcap">Paolo</span> I papa 1.</td>
  </tr>
  <tr>
    <td><span class="smcap">Costantino</span> Copronimo imperadore 38 e 17.</td>
  </tr>
  <tr>
    <td><span class="smcap">Leone</span> IV imperadore 7.</td>
  </tr>
  <tr>
    <td><span class="smcap">Desiderio</span> re 1.</td>
  </tr>
</table>

<p>
Fu di parere il padre Pagi che la
lettera scritta da papa <i>Stefano II</i> al re
<i>Pippino</i> <span class="fnote">[Codex Carolinus, Epistol. 6.]</span>, il cui principio è: <i>Explere
lingua</i>, fosse scritta nell'anno precedente.
Io la credo ne' primi mesi dell'anno
corrente, dicendo il papa che già era
passato l'anno in cui era succeduto l'assedio
e la liberazion di Roma. Ora da
questa lettera apprendiamo che <i>Desiderio</i>
avea vestito il manto regale, e promesso
di rendere il rimanente delle città
non per anche restituite a s. Pietro. Da
essa parimente intendiamo che la dieta
generale del ducato di Spoleti aveva
<span class="pagenum" id="Page_268">[268]</span>
eletto un nuovo duca, e questi era <i>Alboino</i>.
Nel catalogo posto innanzi alla
Cronica di Farfa <span class="fnote">[Chron. Farfense, P. II. T. II Rer. Ital.]</span>, da me data alla
luce, si vede registrato l'anno in cui seguì
tale elezione, ed è l'anno presente
757. Però concorre ancor questa notizia
a indicar l'anno della lettera suddetta
di Stefano II papa, il quale fa inoltre sapere
ad esso re, che i popoli dei ducati di
Spoleti e Benevento a lui si raccomandavano.
Esorta dipoi e prega il re Pippino,
che, se Desiderio eseguirà i patti
con restituir pienamente a <i>san Pietro</i> e
<i>alla repubblica de' Romani</i> ciò che avea
promesso, voglia esso Pippino aver pace
con lui, e concedergli quanto bramava.
Fa eziandio istanza che Pippino spedisca
a Desiderio i suoi messi, per comandargli
la restituzione intera di quei che restava
a rendersi, cioè le città di sopra accennate.
E qui si vuol ricordare aver Leone
Ostiense <span class="fnote">[Leo Ostiensis, Chron. Casinens. l. 1, c. 8.]</span> lasciato scritto, che la donazione
fatta da Pippino e da' suoi figliuoli
consisteva ne' seguenti paesi: <i>A
Lunis cum insula Corsica Inde in Surianum
Inde in Montem Bardonem. Inde in Bercetum.
Inde in Parmam. Inde in Regium. Inde
in Mantuam, et Montem Sicilis. Simulque
universum exarchatum Ravennae, sicut
antiquitus fuit, cum provinciis Venetiarum
et Histriae; necnon et cunctum ducatum
spoletinum, seu beneventanum</i>. Trasse
Leone Marsicano tali notizie da Anastasio
nella vita di papa Adriano. Ma
non apparisce punto che fossero donate
dal re Pippino alla Chiesa romana le province
della Venezia e dell'Istria, nè i
ducati di Spoleti e di Benevento, che noi
seguiteremo a vedere porzioni del regno
d'Italia. Bologna fu all'occidente il confine
dell'esarcato conceduto alla santa
Sede, senza mai stendersi il dominio dei
papi alla città di Luni, nè a Parma, Reggio,
Mantova, ec. Però non possono venir
quelle parole da autore assai informato
di questi affari. Ricavasi dalla medesima
lettera di papa Stefano II che
<span class="pagenum" id="Page_269">[269]</span>
tuttavia un <i>silenziario</i>, cioè un segretario
dell'imperadore, si trovava alla corte
del re Pippino, bramando il papa di sapere
che negoziati fossero passati con lui, e con
quali lettere egli fosse stato licenziato dal
re. In fatti abbiamo dagli Annali de' Franchi,
che in questi tempi andavano innanzi
e indietro ambasciatori dell'imperadore e
di Pippino, e che il primo mandò a donare
al re un organo, che in que' tempi
era mirabil cosa presso i Franzesi. Ma
<i>Stefano II</i> papa sopravvisse poco alla
lettera suddetta, essendo mancato di vita
nel dì 24 d'aprile dell'anno corrente:
pontefice assai benemerito di Roma e
della santa Sede, spezialmente nel temporale.
L'elezione del suo successore
non seguì senza qualche discordia del
clero e del popolo. Una parte concorse
coi suoi voti in <i>Teofilatto</i> arcidiacono,
un'altra in <i>Paolo</i> diacono, fratello del
defunto papa Stefano, personaggio specialmente
eminente nella carità verso i
poveri, e sommamente mansueto e benigno.
Dopo trentacinque giorni di sede
vacante questi prevalse, e fu consecrato
papa nel dì 29 di maggio. Non tardò egli
a significare a <i>Pippino re di Francia e
patrizio de Romani</i> l'assunzione sua al
pontificato in una lettera che si legge nel
Codice Carolino, assicurandolo d'essere
non men egli che tutto il popolo romano
saldissimi nella fede, amore, concordia
di carità, e lega di pace che il suo predecessore
e fratello avea stabilito con
lui. Era già stato circa l'anno 752 ordinato
arcivescovo di Ravenna Sergio; e
quantunque il testo delle sua vita scritta
da Agnello ravennate <span class="fnote">[Agnell., Vit. Episcopor. Ravennat. P. I.
Tom. II Rer. Italic.]</span> sia scorretto,
pure ci fa abbastanza intendere che essendo
nell'anno appresso in viaggio verso
la Francia <i>Stefano II</i> papa, non andò
ad incontrarlo quell'arcivescovo, probabilmente
per tema del re <i>Astolfo</i>, padrone
allora di Ravenna. Se l'ebbe a male il
papa, gli tolse il monistero di sant'Ilario
della Galliata, e tornato a Roma, cominciò
<span class="pagenum" id="Page_270">[270]</span>
a dargli delle molestie. Sergio confidato
nella protezione del re de' Longobardi
si andò riparando; ma venuta alle
mani del papa Ravenna, egli fu con frode
di que' cittadini condotto a Roma e
posto in prigione, dove stette circa tre
anni. Finalmente papa Stefano era in
procinto di deporlo, adducendo per suo
reato l'esser egli salito in quella cattedra,
quantunque avesse moglie. Ma Sergio
rispondeva d'essere stato eletto da
tutto il clero e popolo di Ravenna, e che
andato a Roma ed interrogato dal medesimo
papa, non avea taciuto d'essere
ammogliato, ma che era seguito divorzio
colla moglie <i>Eufemia</i>, ed essa era entrata
dipoi nell'ordine delle diaconesse. Ciò
non ostante, il papa gli avea data la consecrazione.
Sopra ciò diversi erano i
sentimenti de' vescovi raunati in un concilio;
ma il papa in collera rispose che
nel dì seguente colle sue mani gli volea
strappare la stola, ossia il pallio, dal
collo. Passò Sergio quella notte in lagrime
e preghiere; ma nella medesima appunto,
essendo morto papa Stefano, fu
a trovarlo segretamente Paolo di lui
fratello, che gli dimandò cosa voleva egli
dargli se il rimandava onorato e in pace
a casa. Sergio spalancò la porta alle
promesse. Creato poi papa Paolo, il mise
in libertà, e rimandollo con onore alla
sua chiesa. Non è Agnello assai esatto
scrittore nelle cose lontane da' suoi tempi,
e si scuopre poi sospetto in tutto ciò
che riguarda i papi; però possiam giustamente
dubitare della verità di questo
fatto. Certo s'inganna Girolamo Rossi,
seguitato poi dal Baronio, che lo rapporta
ai tempi di Stefano III papa; scusabile
nondimeno, perchè ai suoi dì non si trovava
più in Ravenna il Pontificale d'esso
Agnello, del cui rinascimento alla luce
siam debitori alla biblioteca estense.
Nell'epistola vigesima settima del Codice
Carolino, il pontefice Paolo in iscrivendo
al re Pippino, si mostra disposto di
restituire alla sua Chiesa l'arcivescovo
<i>Sergio</i>: il che ci fa intendere che non sì
<span class="pagenum" id="Page_271">[271]</span>
tosto dopo l'assunzione d'esso Paolo
alla cattedra pontificia fu rimesso il medesimo
Sergio in libertà, ma da lì ad un
anno, o due, per cui forse ancora lo
stesso re Pippino avea presa qualche favorevole
ingerenza.
</p>

<hr />
</div>

<div class="chapter">
<h2 class="hidden" id="DCCLVIII">DCCLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLVIII</span>. Indizione <span class="scp">XI</span>.</td>
  </tr>
  <tr>
    <td><span class="smcap">Paolo I</span> papa 2.</td>
  </tr>
  <tr>
    <td><span class="smcap">Costantino</span> Copronimo imperatore 39 e 18.</td>
  </tr>
  <tr>
    <td><span class="smcap">Leone IV</span> imperadore 8.</td>
  </tr>
  <tr>
    <td><span class="smcap">Desiderio</span> re 2.</td>
  </tr>
</table>

<p>
Dimenticò ben presto il re <i>Desiderio</i>
i benefizii ricevuti da papa <i>Stefano II</i>, e
le promesse da lui fatte di restituire interamente
alla Chiesa romana quanto
era stato occupato da' suoi predecessori
al greco Augusto. Perciò papa <i>Paolo</i> per
questi affari fervorosamente scrisse al re
<i>Pippino</i> nella lettera decimaquinta del
Codice Carolino che comincia: <i>Quotiens
perspicua</i>. Questa lettera dal padre Pagi
fu creduta spettante all'anno precedente:
io la stimo inviata nel presente. Da essa
impariamo alcune particolarità di molta
importanza. Cioè, che mentre fu l'ultimo
assedio di Pavia, oppure nell'interregno
dopo la morte del re Astolfo, i duchi di
Spoleti e di Benevento <i>se sub vestra a
Deo servata potestate contulerunt</i>: il che
in buon linguaggio vuol dire che s'erano
ribellati al re, ossia regno longobardico,
e messi sotto la protezione, anzi sotto la
sovranità del re di Francia, comparendo
anche da ciò l'insussistenza della donazione
di que' ducati alla Chiesa romana,
che nel secolo XI fu immaginata, oppure
interpolata. Ora il re Desiderio altamente
sdegnato contra di quei duchi, nell'anno
presente si mosse coll'esercito per castigarli.
Abbiamo dalla lettera suddetta
ch'egli passò per le città della Pentapoli,
cioè per Rimini, Fano, Pesaro, ec, consumando
col ferro e col fuoco i raccolti
e le sostanze di quegli abitanti. Altrettanto
fece appresso ne' ducati di Spoleti
e di Benevento <i>ad magnum spretum
<span class="pagenum" id="Page_272">[272]</span>
regni vestri</i>, perchè que' duchi si erano dati
al re Pippino. Mise Desiderio in prigione
<i>Alboino</i> duca di Spoleti e molti di
que' baroni. E di là passato nel ducato
di Benevento, tal terrore vi portò, che
<i>Liutprando</i> duca di quel vasto paese si
rifugiò nella città d'Otranto. Non avendolo
potuto far uscire di là, il re Desiderio
creò un altro duca di Benevento,
cioè <i>Arichis</i>, ossia <i>Arigiso</i>, secondo di
questo nome. Osservò Camillo Pellegrini <span class="fnote">[Camill. Peregrin., Rer. Ital., P. I, tom. 2.]</span>
che il governo del suddetto duca
Liutprando in Benevento si truova continuato
fino al febbraio del presente anno:
il che ci fa conoscere doversi riferire
a questo medesimo anno, e non già
all'antecedente, la lettera di papa Paolo
I soprammentovata. Aggiunge dipoi
esso pontefice che il re Desiderio avea
chiamato a sè da Napoli <i>Giorgio</i> silenziario,
ossia segretario, quel medesimo
ministro imperiale che poco prima era
tornato di Francia, e trattato con lui per
indurre l'imperadore ad inviare un potente
esercito in Italia, con promessa di
seco unir le sue armi per fargli ricuperare
la città di Ravenna. Che inoltre era
convenuto fra loro che la flotta delle navi
di Sicilia venisse all'assedio di Otranto,
colla quale di concerto coi Longobardi
si potesse obbligar quella città alla
resa, con patto di cederla all'imperadore,
purchè Desiderio avesse in mano il
duca Liutprando col suo balio. Dopo
tali imprese e maneggi, seguita a dire il
papa, che essendo venuto il re Desiderio
a Roma, in un abboccamento avuto con
lui l'avea scongiurato di restituire le
città d'Imola, Bologna, Osimo ed Ancona
a san Pietro, secondo le promesse
antecedentemente da lui fatte. Ma che
egli tergiversando avea fatta istanza di
riaver prima gli ostaggi longobardi che
erano in Francia; dopo di che avrebbe
adempiuto quanto avea promesso. Perciò
il papa si raccomanda a Pippino, acciocchè
con braccio forte insista appresso
il re longobardo per fargli mantener
<span class="pagenum" id="Page_273">[273]</span>
la parola, con avvisarlo ancora d'avergli
trasmessa altra lettera di tenor differente
a petizione del re Desiderio, dove
il pregava di rendere gli ostaggi e di
aver pace con lui; ma che si guardasse
però dal renderli, finchè non fosse seguita
la total restituzione delle città suddette.
Questa lettera è la vigesima nona
del Codice Carolino. Quindi apparisce
qual fosse il disparere tra il papa e il re
Desiderio, cadaun di loro pretendendo
di aver la preminenza nell'esecuzione
de' patti.
</p>

<p>
Probabilmente ancora in quest'anno
il pontefice Paolo scrisse al re Pippino la
lettera vigesima quarta, che comincia
<i>A Deo institutae</i>, in cui l'avvisa d'avere
inteso da più parti che sei patrizii imperiali
con trecento legni e con lo stuolo
delle navi di Sicilia venivano da Costantinopoli
verso Roma, senza che si
sapesse il loro disegno, se non che voce
correva che fossero incamminati verso
la Francia. Motivo abbiam di maravigliarci
come il papa, trattandosi di venire
a Roma una sì potente flotta, non ne
mostri apprensione alcuna, quando tanta
ne mostra altrove per le minacce dei
Greci contro di Ravenna. S'egli al dispetto
dell'imperadore, come suppongono
alcuni, signoreggiava in Roma, perchè
non temere di quella visita? Seguita
a dire il pontefice di aver trattato col re
Desiderio per ottenere <i>le giustizie dei
Romani</i> da tutte le città de' Longobardi,
cioè i patrimonii ed allodiali spettanti
in esse alla Chiesa Romana e ai particolari;
ma esigere da Desiderio che nello
stesso tempo dalla parte de' Romani fosse
fatta giustizia ai Longobardi; e che
mentre una città longobarda restituisse
l'occupato, anche un'altra dei Romani
scambievolmente soddisfacesse al suo dovere.
Incagliato per questi puntigli l'affare,
Desiderio avea fatto delle scorrerie
nelle terre dei Romani, ed inviato al papa
delle gravi minacce. In quest'anno, prima
che terminasse il secondo del suo regno,
tengono alcuni che il re Desiderio dichiarasse
<span class="pagenum" id="Page_274">[274]</span>
suo collega nel regno e re il suo figliuolo
<i>Adelchis</i>, ossia <i>Adelgiso</i>. I miei
sospetti sono che all'anno seguente piuttosto
appartenga tal promozione. Buona
parte dei documenti che restano di quei
regnanti ci fan conoscere che l'epoca
del padre precede di due anni quella del
figliuolo, e in altre carte di tre. Nell'archivio
dell'arcivescovo di Lucca è scritto
uno strumento con queste note: <i>Anno
Domni Desiderii primo, kal. januaria,
Indictione undecima</i>, cioè nell'anno presente
758: il che può indicare che nell'anno
precedente 757 avesse principio
l'anno primo dell'epoca di Desiderio,
durante tuttavia nel dì primo di gennaio
di quest'anno. Quivi pure se ne conserva
un altro colle note: <i>Regnante D. N.
Desiderio, et Adelchis regibus, anno regni
eorum undecimo et nono, undecimus
dies kalendas martii</i>s. In un'altra carta
si legge: <i>Regnante D. N. Desiderio rege,
et filio ejus D. N. Adelchis anno regni
eorum quartodecimo, et duodecimo, quarto
kal. octobris, Indict. IX</i>, cioè nel 770.
In un'altra abbiamo stipulato uno strumento
nell'<i>anno X di Desiderio re, e VII
del re Adelchis, nel dì primo di luglio</i>,
correndo <i>l'Indizione quarta</i>, cioè nell'anno
766. Un altro fu scritto nell'<i>anno
VIII di Desiderio, e V di Adelchis, nel
mese di maggio nell'Indizione II</i>, cioè
nell'anno 764. Un altro nell'<i>anno IX
del re Desiderio, e VI di Adelchis, nel mese
di maggio, Indizione III</i>, cioè nell'anno
765. Così nell'archivio di san
Zenone di Verona si vede una carta
scritta <i>regnante domno nostro Desiderio,
et filio ejus Adelchis, etc. annis duodecimo,
et nono, die vincesima martii, per Indictione
sexta</i>, cioè nell'anno 768. E
nell'archivio del monistero di sant'Ambrosio
di Milano un'altra ne ho veduta
scritta <i>anno domno Desiderio et Adelchis,
quintodecimo et duodecimo sub die octaubo
kalendarum augustarum, Indictione
nona</i>, cioè nell'anno 771. Similmente
un'altra scritta <i>Desiderio et Adelchis regibus
anno nono et septimo, sub die
<span class="pagenum" id="Page_275">[275]</span>
tertiodecimo kalend. septembris, Indictione
tertia</i>, cioè nell'anno 765. Perchè non
mi sembrano coerenti tutte queste note
cronologiche, lascierò che altri, unendo
altre notizie, ne deduca il principio delle
epoche di questi due regnanti.
</p>

<hr />
</div>

<div class="chapter">
<h2 class="hidden" id="DCCLIX">DCCLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLIX</span>. Indizione <span class="scp">XII</span>.</td>
  </tr>
  <tr>
    <td><span class="smcap">Paolo I</span> papa 3.</td>
  </tr>
  <tr>
    <td><span class="smcap">Costantino</span> Copronimo imperadore 40 e 19.</td>
  </tr>
  <tr>
    <td><span class="smcap">Leone IV</span> imperadore 8.</td>
  </tr>
  <tr>
    <td><span class="smcap">Desiderio</span> re 3.</td>
  </tr>
  <tr>
    <td><span class="smcap">Adelgiso</span> re 1.</td>
  </tr>
</table>

<p>
Senza alcun ordine e senza data si
veggono registrate nel Codice Carolino
le lettere inviate in questi tempi dai romani
pontefici ai re di Francia; e però
solamente a tentone si può fissar l'anno,
in cui furono scritte. Porto io opinione
che al presente si debba riferire la quattordicesima,
che comincia <i>Quas praeclara</i>.
Scrive in essa papa <i>Paolo</i> al re <i>Pippino</i>
d'aver inteso come il re <i>Desiderio</i>
avea voluto fargli credere di non avere
recato alcun danno agli stati della Chiesa;
ma che non gli presti fede, essendo
verissimi i saccheggi e danni inferiti dai
Longobardi, e le minacce fatte dal re loro,
siccome <i>hoc praeterito</i> anno con sue
lettere aveva esso papa significato a Pippino.
Si riduce nondimeno a dire che
l'ostilità de' Longobardi era seguita <i>in
civitate nostra senogalliensi</i>, e in Campagna
di Roma, <i>Castro nostro, quod vocatur
Valentis</i>. Aggiunge, che essendo poi venuti
i messi di Pippino, ed avendo riconosciuta
la verità del fatto, avevano obbligato
i Longobardi a rifare il danno.
Medesimamente sembra a me credibile
che sia scritta nell'anno presente da papa
Paolo al re Pippino la lettera diciassettesima
del Codice Carolino, in cui
gli notifica, che, essendosi abboccati in
presenza sua i messi longobardi coi messi
spediti da esso Pippino e coi deputati
delle città della Pentapoli, s'era chiarito
il conto di alcune giustizie, cioè de' bestiami
<span class="pagenum" id="Page_276">[276]</span>
tolti dall'una parte e dall'altra,
e che n'era seguita la restituzione. Ma,
per conto dei confini delle città romane
e de' beni patrimoniali di san Pietro occupati
dagli stessi Longobardi, nulla fin
allora era stato restituito; anzi ne aveano
occupato degli altri. Però si era conchiuso,
che i messi di Pippino coi deputati
delle città si portassero a Pavia, per
chiarire davanti al re Desiderio i diritti
delle parti. Replica susseguentemente il
papa le sue istanze che Pippino voglia
operare in maniera da fargli ottenere
interamente le <i>giustizie</i>, affinchè il beato
Pietro principe degli Apostoli, per la restituzione
della cui luminaria s'era impegnato
esso Pippino, gliene dia una
somma ricompensa. Quel che è strano,
confessa il medesimo papa, in iscrivendo
la lettera trentesimaquarta del Codice
Carolino al suddetto re, che i Greci non
per altro odiavano e perseguitavano il
papa e la Chiesa romana, se non per
cagione delle sacre immagini, da loro
abborrite e difese da Roma. <i>Non ob aliud
(sono le sue parole) ipsi nefandissimi
nos persequntur Graeci, nisi propter sanctam
et orthodoxam fidem, et venerandorum
patrum piam traditionem, quam cupiunt
destruere atque conculcare.</i> Qui son
chiamati <i>nefandissimi</i> i Greci per consolazione
de' Longobardi, che si veggono
anch'essi onorati col medesimo titolo,
qualora prendevano l'armi contra dei
Romani. Intanto, quando si voglia ammettere
che oltre all'acquisto dell'esarcato,
Stefano II papa, fratello e predecessore
di papa Paolo, cominciasse ad
esercitare un pieno dominio in Roma
con escluderne affatto l'imperadore,
non si sa intendere come esso Augusto
per questa da lui creduta usurpazione
non fosse forte in collera contra de' Romani
pontefici. E pur dalle parole suddette
non apparisce che Costantino facesse
doglianza di ciò, con lasciar conseguentemente
dubbio se allora il governo
e dominio di Roma fosse quale
ora viene supposto. Ammettendo poi
<span class="pagenum" id="Page_277">[277]</span>
questo dominio, è ben da maravigliarsi,
come il papa rifonda lo sdegno dell'imperadore
nella sola discrepanza del culto
delle immagini sacre, quando v'era
ancora l'essersi ritirati i Romani dalla
ubbidienza di lui. Sotto quest'anno riferisce
Girolamo Rossi <span class="fnote">[Rubeus, Histor. Ravenn., lib. 5.]</span> una bolla di
papa Paolo, in cui narra che fu conceduto
dal suo predecessore papa Stefano
ad <i>Anscauso</i> vescovo di Forlimpopoli il
monistero di sant'Ilario della Galliata, ossia
Calligata, situato nella diocesi di quel
vescovo nell'Apennino, di cui vien fatta
menzione anche nella lettera settantesimaquarta
del Codice Carolino, scritta
da papa Adriano I. Ora essendo poi venuto
a morte esso vescovo, il pontefice Paolo
restituisce alla Chiesa di Ravenna quel monistero,
perchè conosciuto essere di ragione
della medesima. La bolla è data <i>nonis
februarii imp. domno</i> (forse D. N. cioè <i>domino</i>
o <i>domno nostro) piissimo Augusto Costantino,
a Deo coronato, magno imper.
anno XL. et pacis ejus</i> (ivi sarà scritto
<i>P. C. ejus</i>, cioè <i>post consulatum ejus) anno
XX. Sed et Leone majore imp. ejus filio
anno VII. Indictione XII.</i> Se niuno
errore fosse scorso negli anni di <i>Leone
Augusto</i> figliuolo del Copronimo, avremmo
qui da correggere il conto del padre
Pagi, che di uno o due anni anticipò la
di lui assunzione al trono. Ma forse in
quella bolla sarà stato <i>anno VIII</i>, oppure
<i>VIIII</i>. Pretende ancora esso Pagi, che invece
dell'<i>anno XL</i> di Costantino s'abbia
a scrivere <i>XXXIX</i>. Ma quando si ammetta
per legittimo quel documento, non si
saprebbe intendere come il copista avesse
posto un sì diverso numero per un
altro. E notisi che tuttavia in Roma si
segnavano i pubblici documenti col nome
dell'imperadore: il che serve di qualche
fondamento per dubitare se ivi fosse
estinta la di lui autorità e signoria. Quindi
ancora veniamo ad intendere che <i>Sergio</i>
arcivescovo di Ravenna era ritornato
alla sua Chiesa, e godeva della grazia
del romano pontefice.
</p>

<p>
<span class="pagenum" id="Page_278">[278]</span>
</p>

<hr />
</div>

<div class="chapter">
<h2 class="hidden" id="DCCLX">DCCLX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLX</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Paolo</span> I papa 4.</td>
  </tr>
  <tr>
    <td><span class="smcap">Costantino</span> Copronimo imperadore 41 e 20.</td>
  </tr>
  <tr>
    <td><span class="smcap">Leone</span> IV imperadore 10.</td>
  </tr>
  <tr>
    <td><span class="smcap">Desiderio</span> re 4.</td>
  </tr>
  <tr>
    <td><span class="smcap">Adelgiso</span> re 2.</td>
  </tr>
</table>

<p>
Fu scritta in quest'anno la lettera
vigesima prima del Codice Carolino da
papa <i>Paolo</i> al re <i>Pippino</i>. In essa gli significa,
essere convenuto fra <i>Desiderio</i>
re de' Longobardi, e <i>Remedio</i> ed <i>Autario</i>
duca, inviati d'esso re Pippino, che <i>per totum
instantem aprilem mensis istius XIII,
Indictione</i> dell'anno presente, il suddetto
renderebbe a s. Pietro <i>tutte le giustizie</i>,
cioè i patrimonii, i diritti, i luoghi,
confini e territorii <i>diversarum civitatum
nostrarum reipublicae Romanorum</i>. Aggiugne,
che una parte già n'era restituita,
e che il re longobardo faceva in breve
sperare il restante. In questo medesimo
anno vo io conghietturando che sia
scritto la lettera vigesima sesta del Codice
Carolino, riferita all'anno 757 dal Cointe
e dal padre Pagi. Quivi papa Paolo
fa sapere al re Pippino che il re Desiderio
nell'autunno precedente per sua divozione
era venuto a Roma, e che parlando
seco, restò conchiuso d'inviare i
messi del medesimo re con quei del re
Pippino per diverse città affin di liquidare
le <i>giustizie</i> della Chiesa romana,
mostrandosi egli pronto alla restituzione
di tutto. Soggiugne che in fatti questa si
era effettuata nei ducato di Benevento e
nella Toscana, e che si era dietro a fare
lo stesso nel ducato di Spoleti e negli altri
luoghi dove occorreva: il che fa sempre
più intendere che sotto nome di giustizia
venivano beni patrimoniali ed allodiali,
e non già luoghi giurisdizionali. Ringrazia
inoltre il re Pippino, perchè abbia
raccomandato al re Desiderio di forzare
i <i>re di Napoli e di Gaeta</i> (non già che
questi portassero il titolo di re, ma perchè
erano duchi di somma autorità indipendenti
<span class="pagenum" id="Page_279">[279]</span>
dal regno longobardico, sottoposti
nondimeno ai greci imperadori)
a forzarli, dissi, a rendere anch'essi i
patrimonii esistenti sotto il loro distretto,
ed usurpati in addietro alla Chiesa di
Roma, siccome ancora ad inviare i lor
vescovi eletti a Roma per esser ivi consecrati;
e non già, come si può conghietturare
fatto in addietro a Costantinopoli,
cercando que' patriarchi coll'autorità
dell'eretico Augusto di dilatare le lor
fimbrie in pregiudizio della santa Sede
romana. Vedemmo di sopra all'anno
758, che il re Desiderio avea preso e
cacciato in prigione <i>Alboino</i> duca di Spoleti,
perchè reo di ribellione al suo regno.
Il catalogo posto avanti alla Cronica
del monistero di Farfa <span class="fnote">[Rer. Italic., P. II, tom. II.]</span> ci fa vedere
in quest'anno sostituito in suo luogo il
duca <i>Gisolfo</i>. Ma forse ciò avvenne nell'anno
precedente, trovandosi fra le carte
del monistero medesimo una scritta
<i>anno II Gisulfi</i>. <i>Actum in marsis mense
januario Indictione XIIII</i>, cioè nel gennaio
dell'anno seguente, in cui correva
l'anno secondo del suo ducato. Ci fanno
anche intendere queste note che il paese
di Marsi formava allora una porzione
del ducato medesimo.
</p>

<hr />
</div>

<div class="chapter">
<h2 class="hidden" id="DCCLXI">DCCLXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Paolo</span> I papa 5.</td>
  </tr>
  <tr>
    <td><span class="smcap">Costantino</span> Copronimo imperadore 42 e 21.</td>
  </tr>
  <tr>
    <td><span class="smcap">Leone</span> IV imperadore 11.</td>
  </tr>
  <tr>
    <td><span class="smcap">Desiderio</span> re 5.</td>
  </tr>
  <tr>
    <td><span class="smcap">Adelgiso</span> re 3.</td>
  </tr>
</table>

<p>
Sembra che fossero già quetati tutti
i litigii fra il pontefice <i>Paolo I</i> e <i>Desiderio</i>
re de' Longobardi, e dall'una e dall'altra
parte seguita la restituzione dei patrimonii
e d'altri diritti. Ma non si provava
già la stessa quiete e pace dalla
parte de' Greci, a' quali stava nel cuore
la doglia del perduto esarcato, e la brama
di ricuperarlo. Perciò probabilmente
appartiene all'anno presente la lettera
<span class="pagenum" id="Page_280">[280]</span>
ventottesima del Codice Carolino, con
cui esso papa notifica al re Pippino, patrizio
de' Romani, d'essergli stata inviata
da <i>Sergio</i> arcivescovo di Ravenna una
lettera scritta da Leone ministro imperiale
alla provincia di Ravenna, con esortar
que' popoli a tornare sotto l'ubbidienza
dell'imperador suo padrone.
Però prega esso re dei Franchi di voler
ordinare al re Desiderio, che, occorrendo
il bisogno, porga aiuto alle città di Ravenna
e della Pentapoli, per resistere ai
tentativi dei Greci. Parimente nell'epistola
trentesima, che pare scritta in questo
medesimo anno dal suddetto papa,
si legge aver Pippino raccomandato ad
esso pontefice di camminar con buona
concordia e pace col re Desiderio: il che
promette lo stesso pontefice di fare, ogni
qualvolta Desiderio continui nell'amore
e nella buona fede promessa verso la
Sede apostolica. Anzi soggiugne, essere
già stabilito che segua un abboccamento
fra di loro in Ravenna, per trattare d'affari
utili alla Chiesa, e delle maniere di opporsi
alle malizie de' Greci, più che mai
ansanti di ricuperar quella contrada. Se
seguisse poi di fatto questo abboccamento,
noi nol sappiamo. Truovansi replicati
questi sentimenti nell'epistola trentesimaterza
del medesimo papa Paolo.
Riferisce in quest'anno il cardinal Baronio
una Bolla del soprammentovato papa
Paolo, conceduta al monistero da lui
fondato in onore di s. Stefano I papa e
martire, e di san Silvestro papa, il cui
corpo si dice trasferito colà: notizia che
non s'accorda colla Bolla primordiale
della badia nonantolana, di cui fu fatta
menzione all'anno 755. Le note cronologiche
son queste: <i>Datum IV nonas junii,
imperante domino Constantino Augusto,
a Deo coronato magno imperatore,
anno quadragesimoprimo, ex quo cum
patre regnare coepit, et post consulatum
ejus anno vicesimoprimo, indictione decimaquarta.
Se crediamo al padre Pagi,
si ha da scrivere anno quadragesimoprimo,
et post consulatum ejus anno XX</i>. Ma
<span class="pagenum" id="Page_281">[281]</span>
potrebbe anche darsi che l'errore fosse
non già in quella Bolla, ma bensì nei
conti del padre Pagi. E noi intanto miriamo
continuarsi ne' pubblici documenti
romani la menzione dell'imperadore:
il che soleva essere indizio della continuata
sovranità.
</p>

<hr />
</div>

<div class="chapter">
<h2 class="hidden" id="DCCLXII">DCCLXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Paolo</span> I papa 6.</td>
  </tr>
  <tr>
    <td><span class="smcap">Costantino</span> Copronimo imperadore 45 e 22.</td>
  </tr>
  <tr>
    <td><span class="smcap">Leone</span> IV imperadore 12.</td>
  </tr>
  <tr>
    <td><span class="smcap">Desiderio</span> re 6.</td>
  </tr>
  <tr>
    <td><span class="smcap">Adelgiso</span> re 4.</td>
  </tr>
</table>

<p>
Leggesi nel Codice Carolino una Bolla
di papa <i>Paolo</i>, sotto nome di epistola
duodecima, in cui concede al re <i>Pippino</i>
il monistero di san Silvestro, posto nel
monte Soratte, con tre altri monisteri da
quello dipendenti, cioè di santo Stefano
martire, di santo Andrea apostolo e di san
Vittore, <i>a praesenti quintadecima Indictione</i>,
per sostentamento de' pellegrini,
de' poveri e de' monaci. Perchè <i>Carlomanno</i>
fratello di esso re Pippino avea
qui professata la vita monastica, e, quel
che è più, era stato fondatore di quel
monistero, si può credere che il re desiderasse
d'averlo in suo dominio, ossia
sotto la sua protezione e cura, per benefizio
ancora del medesimo sacro luogo.
Forse ancora nell'anno presente (se pur
non fu nell'antecedente) scrisse il medesimo
pontefice al re Pippino la lettera
trigesima quarta del Codice Carolino,
con dargli ragguaglio di avere da buona
parte ricevuto avviso, come i Greci, nemici
della Chiesa di Dio e della vera fede,
meditavano in buona forma di venire
ostilmente contra di esso papa e contra
di Ravenna, ed esser eglino in movimento
per questa impresa. Perciò efficacemente
<span class="pagenum" id="Page_282">[282]</span>
il prega di spedire un inviato
al re Desiderio, con raccomandargli
di porgere un gagliardo soccorso, qualora
venissero ad effetto cotali minacce,
e di pregarlo che comandi ai popoli di
<i>Benevento, Spoleti e Toscana</i>, confinanti
al ducato romano, di accorrere, bisognando,
in aiuto di lui. Certamente pare che
que' duchi si fossero suggettati al dominio
di Pippino, e che ciò si ricavi ancora
dall'epistola quindicesima del Codice
Carolino. Basta almeno questa notizia
per convincere d'insussistenza la narrativa
di Leone Ostiense, che stimò compreso
nella donazion di Pippino i ducati
di Benevento e Spoleti, siccome abbiam
detto di sopra. Era in questi tempi impegnato
il re Pippino in una scabrosa
guerra contro di <i>Guaifario</i> duca di Aquitania,
la quale, cominciata nell'anno 760,
durò sino all'anno 768, e terminò colla
morte di quel duca. All'incontro, l'imperador
Costantino seguitava a perseguitar
le sacre immagini, e chiunque le difendeva
e onorava, e specialmente i monaci,
con giugnere a proibire che alcuno
abbracciasse il santo loro istituto. Ci fa
sapere Anastasio <span class="fnote">[Anastas. Bibliothec., in Vita Pauli Papae.]</span> che lo zelante papa
<i>Paolo</i> spedì più messi con lettere esortatorie
agl'imperadori <i>Costantino</i> e Leone,
acciocchè rimettessero in onore esse sacre
immagini, e desistessero dall'odio
contra delle medesime e de' loro veneratori.
Ma frustranei furono tutti questi
passi. E qui ben s'intende, come fra il
romano pontefice e la corte cesarea seguissero
sì fatti negoziati, senza che apparisca
dalle memorie antiche che i Greci
Augusti facessero doglianza alcuna
pel dominio di Roma, quando sia vero
che ne fossero stati esclusi e privati, come
vien supposto da molti. Consta che la
facevano per l'esarcato; ma nulla mai
si parla di Roma.
</p>

<p>
<span class="pagenum" id="Page_283">[283]</span>
</p>

<hr />
</div>

<div class="chapter">
<h2 class="hidden" id="DCCLXIII">DCCLXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Paolo</span> I papa 7.</td>
  </tr>
  <tr>
    <td><span class="smcap">Costantino</span> Copronimo imperadore 44 e 23.</td>
  </tr>
  <tr>
    <td><span class="smcap">Leone</span> IV imperadore 13.</td>
  </tr>
  <tr>
    <td><span class="smcap">Desiderio</span> re 7.</td>
  </tr>
  <tr>
    <td><span class="smcap">Adelgiso</span> re 5.</td>
  </tr>
</table>

<p>
Mi sia lecito il rapportare a questo
anno la lettera trentesima sesta del Codice
Carolino, scritta da tutto il <i>senato</i>
e dalla generalità del <i>popolo romano</i> al
re <i>Pippino, patrizio de' Romani</i>. Il ringraziano
essi perchè abbia presa la difesa
della vera fede per le controversie
che allora bollivano coi Greci, e perchè
abbia procurata la salute al popolo romano
con proteggerlo dai Longobardi.
Dicono d'avere ricevuto con tutto onore
una lettera graziosa d'esso re, in cui gli
esortava ad essere fermi e fedeli verso
la Chiesa romana e verso il sommo pontefice
Paolo, e protestano d'essere fermi
e fedeli servi della santa Chiesa di
Dio e del beatissimo padre e signor nostro
Paolo papa, perchè egli è nostro
padre ed ottimo pastore, e non cessa di
operare per la nostra salute, siccome
ancor fece papa Stefano suo fratello, con
governar noi come pecorelle ragionevoli
a lui consegnate da Dio, mostrandosi
sempre misericordioso e imitatore di san
Pietro, di cui è vicario. Il pregano ancora
di voler perfezionare la dilatazione di
questa provincia, ch'egli avea liberata
dalle mani de' Longobardi, e di continuare
nella difesa di tutti loro, per poter
vivere con sicurezza della pace. Veramente
si aspettava il lettore di poter
apprendere da questa lettera qual fosse
allora il governo di Roma, cioè se ne
era sì o no sovrano il sommo pontefice.
Ma non si può quindi accogliere assai
<span class="pagenum" id="Page_284">[284]</span>
di lume per ben chiarir questo fatto, se
non che al papa è ivi dato il titolo di <i>domino
nostro</i>; il che lascerò decidere ad
altri, se sia un concludente indizio di
quel che si cerca. Certo non apparisce
assai palesemente, quantunque sia verisimile,
che l'imperadore avesse perduta
affatto la sua autorità sopra di Roma, nè
come si reggesse allora il popolo romano,
potendo essere che si governasse a
repubblica, di cui fosse capo il sommo
pontefice. Lo stesso scrivere il re Pippino
al senato e popolo, con raccomandargli
di onorare papa Paolo, porge luogo
a conghietturare che anche presso di
loro risedesse in parte l'autorità del comando
temporale. E tanto più, perchè
se nel papa era già trasferita, come vien
preteso, la sovranità sopra Roma, non
ben s'intende come Leone III, per quanto
vedremo, volesse privarne sè stesso
e i suoi successori, con trasferirla in
Carlo Magno, allorchè il dichiarò imperadore
Augusto. Si possono qui dir molte
cose, ma forse niuna sarà bastevole a
mettere ben in chiaro il sistema d'allora;
e massimamente perchè neppure ben
sappiamo in che consistesse l'autorità
e il grado di <i>patrizio de' Romani</i> conferito
in questi tempi ai re di Francia.
Nell'anno presente, essendo probabilmente
mancato di vita <i>Gisolfo</i> duca di
Spoleti, succedette in suo luogo, se crediamo
al catalogo posto avanti alla Cronica
di Farfa, <i>Teoderico</i> duca. Ma si dee
scrivere <i>Teodicio</i>, i cui Atti si cominciarono
a vedere sotto quest'anno nelle
memorie del suddetto monistero, che io
ho rapportato altrove <span class="fnote">[Antiquitat. Italic., Dissert. LXVII.]</span>. Di lui parimente
è fatta menzione in varii siti della
Cronica sopraddetta. Seguitava intanto
una fiera guerra fra il re <i>Pippino</i> e <i>Guaifario</i>
duca d'Aquitania, colla peggio dell'ultimo.
</p>

<p>
<span class="pagenum" id="Page_285">[285]</span>
</p>

<hr />
</div>

<div class="chapter">
<h2 class="hidden" id="DCCLXIV">DCCLXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXIV</span>. Indizione <span class="scp">II</span>.</td>
  </tr>
  <tr>
    <td><span class="smcap">Paolo</span> I papa 8.</td>
  </tr>
  <tr>
    <td><span class="smcap">Costantino</span> Copronimo imperadore 45 e 24.</td>
  </tr>
  <tr>
    <td><span class="smcap">Leone</span> IV imperadore 14.</td>
  </tr>
  <tr>
    <td><span class="smcap">Desiderio</span> re 8.</td>
  </tr>
  <tr>
    <td><span class="smcap">Adelgiso</span> re 6.</td>
  </tr>
</table>

<p>
Secondochè pensa il padre Pagi, intorno
a questi tempi passava commercio
di lettere e d'ambasciatori fra <i>Costantino</i>
Augusto e <i>Pippino</i> re di Francia, per
l'affare delle sacre immagini, riprovate
dai Greci adulatori dell'imperadore. Però
egli è di parere che al presente anno
appartenga la lettera vigesima del Codice
Carolino, indicante che s'erano abboccati
davanti al re Pippino i messi del
papa e gl'imperiali, giacchè non avea
voluto Pippino dare udienza a questi
senza l'intervento di quelli. Vi s'era
disputato della materia suddetta, ma con
poco frutto. Aggiugne il papa di essere
stato pregato da <i>Tassilone</i> duca della Baviera
d'interporsi fra Pippino e lui in
occasione della mala intelligenza insorta
fra loro, essendo, per attestato degli Annali
de' Franchi, nell'anno precedente
fuggito Tassilone dall'esercito del re
Pippino, con ritirarsi ne' suoi stati, o
mosso da spirito di ribellione, o mal
soddisfatto d'esso re suo sovrano. Ma
gli ambasciatori spediti per questo affare
dal papa erano stati fermati a Pavia dal
re <i>Desiderio</i>, per sospetto che si manipolasse
qualche negozio contra di lui.
Per attestato poi di Teofane <span class="fnote">[Theoph., in Chronogr.]</span>, che viveva
in questi tempi, siccome ancora dei
suddetti Annali de' Franchi, nel gennaio
e febbraio del presente anno sorse un
sì rigoroso freddo non meno in Oriente
che in Occidente, che i fiumi agghiacciarono,
e sul mare a Costantinopoli s'andava
liberamente colle carra. Similmente
in quest'anno e nel precedente i Turchi,
popolo della Tartaria già conosciuto
in addietro, usciti delle loro contrade
<span class="pagenum" id="Page_286">[286]</span>
per le porte Caspie, fecero un'irruzione
nell'Armenia, e vennero alle mani con
gli Arabi, e costò ad amendue le parti
quella battaglia assaissimo sangue. Fino
a questi dì, per testimonianza del Dandolo <span class="fnote">[Dandulus, in Chronic., tom. 12 Rer. Ital.]</span>
<i>Domenico Monegario</i> avea tenuto
il governo del ducato di Venezia, quando
il popolo, avvezzo già a simili brutti
giuochi, fatta una congiura, il cacciò via,
con cavargli anche gli occhi. In suo luogo
fu sostituito <i>Maurizio</i>, nobile di Eraclea,
e più nobile per le imprese da lui
fatte, essendo stato proclamato doge in
Malamocco. Per sua cura venne dipoi
restituita pace e concordia fra' cittadini
discordi.
</p>

<hr />
</div>

<div class="chapter">
<h2 class="hidden" id="DCCLXV">DCCLXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXV</span>. Indizione <span class="scp">III</span>.</td>
  </tr>
  <tr>
    <td><span class="smcap">Paolo I</span> papa 9.</td>
  </tr>
  <tr>
    <td><span class="smcap">Costantino</span> Copronimo imperadore 46 e 25.</td>
  </tr>
  <tr>
    <td><span class="smcap">Leone IV</span> imperadore 15.</td>
  </tr>
  <tr>
    <td><span class="smcap">Desiderio</span> re 9.</td>
  </tr>
  <tr>
    <td><span class="smcap">Adelgiso</span> re 7.</td>
  </tr>
</table>

<p>
Riferisce il padre Pagi all'anno presente
le lettere quattordicesima e vigesimaquarta
del Codice Carolino, nelle quali
papa <i>Paolo</i> significa al re <i>Pippino</i> che
sei patrizii greci con trecento legni erano
in moto verso l'Italia. Ma soggiugnendo
egli che tuttavia erano occupate dal re
<i>Desiderio</i> le <i>giustizie</i> di san Pietro, senza
che egli mostrasse voglia di restituire,
e che in contraccambio altro non faceva
che dare il sacco alle terre de' Romani,
ed inviare delle minacce a Roma:
è sembrato a me ben più probabile che
tali azioni e questo avviso appartengano
all'anno 738, o certamente molto prima
d'ora accadessero, dacchè si è, a mio
credere, veduto che già s'era stabilita
buona armonia fra il papa e il re Desiderio.
Seguitava intanto l'imperador <i>Costantino</i>
ad infierir contro i difensori
delle sacre immagini, e il re Pippino
continuava la guerra contro il duca dell'Aquitania.
E perciocchè gran rumore
<span class="pagenum" id="Page_287">[287]</span>
per la cristianità avea fatto la traslazione
di varii corpi di Santi, seguita in Roma
per ordine e zelo di papa Paolo, si
invogliarono d'essi anche le chiese della
Gallia, ma più quelle della Germania,
perchè prive di questi sacri pegni. Cominciossi
dunque più di prima, e specialmente
verso l'anno corrente, dai Tedeschi
e dai Franchi a far delle premurose
istanze a Roma, per ottenere dei corpi
santi, o almeno qualche loro reliquia; ed
appunto in questi tempi si raccontano
alcune strepitose traslazioni, delle quali
parlano gli Annali ecclesiastici.
</p>

<hr />
</div>

<div class="chapter">
<h2 class="hidden" id="DCCLXVI">DCCLXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXVI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Paolo I</span> papa 10.</td>
  </tr>
  <tr>
    <td><span class="smcap">Costantino</span> Copronimo imperadore 47 e 26.</td>
  </tr>
  <tr>
    <td><span class="smcap">Leone IV</span> imperadore 16.</td>
  </tr>
  <tr>
    <td><span class="smcap">Desiderio</span> re 10.</td>
  </tr>
  <tr>
    <td><span class="smcap">Adelgiso</span> re 8.</td>
  </tr>
</table>

<p>
Non è ben noto in qual anno preciso
fosse fondato l'insigne monistero delle
monache di santa Giulia in Brescia.
Il Sigonio ne mette la fondazione nell'anno
759. A me sia permesso di farne
qui parola. Certo è che a <i>Desiderio</i> re
dei Longobardi e ad <i>Ansa</i> regina sua
moglie dee quel sacro luogo l'origine
sua. Jacopo Malvezzi <span class="fnote">[Malvecius, Chron., tom. 14 Rer. Ital.]</span>, nella Cronica
bresciana, pretese ch'esso Desiderio fosse,
prima di salire al trono, cittadino di
Brescia potentissimo. Da un diploma del
re Adelgiso, che sembra scritto in questo
anno, presso il Margarino <span class="fnote">[Margarinius, Bullar. Casinens. tom. 2, Constit.
XII.]</span>, pare
che abbia qualche fondamento questa
immaginazione. Comunque sia, fu fondato
quel Monistero da esso re e dalla
regina consorte, e magnificamente ancora
dotato con beni sparsi per tutto il regno
longobardico. Sulle prime venne appellato
Monistero del Signor Salvatore,
e non so bene se anche Monistero Nuovo;
ma perchè colà venne trasferito
<span class="pagenum" id="Page_288">[288]</span>
dalla Corsica il corpo di santa Giulia
vergine e martire, da quella prese poi
la denominazione che dura tuttavia. Merita
ben esso d'essere annoverato fra i
più illustri monisteri d'Italia, sì perchè
ivi si consecrò a Dio <i>Anselberga</i> figliuola
di que' regnanti, che ne fu la prima badessa,
con servire d'esempio ad altre
principesse, le quali dipoi presero ivi la
veste monastica; e sì perchè l'opulenza
sua e il copioso numero delle sacre vergini
negli antichi secoli ivi abitanti si
lasciava indietro gli altri monisteri di
monache in Italia. A' tempi del suddetto
Malvezzi era molto scaduto dal suo primiero
splendore; ma, rimesso poscia in
vigore, oggidì ancora vien riguardato per
una della più nobili e ricche comunità
di vergini del sacro Ordine benedettino.
Della suddetta Anselberga si truova menzione
in due documenti dell'anno 760
e 769, e in altri da me prodotti nelle
Antichità italiane <span class="fnote">[Antiquit. Italic, Dissert. X, pag. 525, et
Dissert. XII, pag. 667.]</span>. Un altro monistero
ancora di monaci fuori di Brescia nel
luogo di Leno, detto una volta <i>ad Leones</i>
e <i>Leonense</i>, riconosce la fondazione sua
dal medesimo re Desiderio. Alcune favole
intorno alla sua origine duravano tuttavia
a' tempi del suddetto Malvezzi. Per
varii secoli si mantenne questo in gran
credito; ma per le guerre che infierirono,
dappoichè le città della Lombardia
cominciarono a governarsi a repubblica,
diede un tracollo tale, che forse più non
ne resta vestigio. Crede il padre Pagi
che a quest'anno appartenga la lettera
diciassettesima del Codice Carolino, in
cui si parla delle dissensioni fra il pontefice
Paolo e il re de' Longobardi, a cagione
de' patrimoni e confini usurpati da
essi Longobardi. Quanto a me, tengo che
molto prima fosse stato posto fine a quei
litigi. In quest'anno, per attestato di Teofane <span class="fnote">[Theoph., in Chronogr.]</span>,
una flotta numerosa di duemila
e secento legni, composta dall'imperador
<span class="pagenum" id="Page_289">[289]</span>
Costantino, e piena di soldati, con disegno
di una spedizione contra de' Bulgari,
fracassata da un furioso aquilone,
andò quasi tutta a male.
</p>

<hr />
</div>

<div class="chapter">
<h2 class="hidden" id="DCCLXVII">DCCLXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXVII</span>. Indizione <span class="scp">V</span>.</td>
  </tr>
    <tr>
  <td>Sede vacante.</td>
  </tr>
  <tr>
    <td><span class="smcap">Costantino</span> Copronimo imperadore 48 e 27.</td>
  </tr>
  <tr>
    <td><span class="smcap">Leone</span> IV imperadore 17.</td>
  </tr>
  <tr>
    <td><span class="smcap">Desiderio</span> re 11.</td>
  </tr>
  <tr>
    <td><span class="smcap">Adelgiso</span> re 9.</td>
  </tr>
</table>

<p>
L'ultimo anno fu questo della vita
di papa <i>Paolo I</i>, che nel dì 28 di giugno
passò a miglior vita, con portar seco il
merito di molte illustri e pie azioni. Fu
susseguita la morte sua da molti torbidi
nella Chiesa romana. Perciocchè non
per anche il buon papa avea spirato l'ultimo
fiato, che <i>Totone</i> duca, cioè governatore
di Nepi <span class="fnote">[Anastas., in Vit. Stephani III Papae.]</span>, insieme co' suoi
fratelli Costantino, Passivo e Pasquale,
fatta una raunata di assai gente d'essa
città, e di Toscani e di rustici, ed entrato
a mano armata per la porta di san
Pancrazio in Roma, nella sua casa fece
eleggere papa il suddetto suo fratello
<i>Costantino</i>, tuttochè laico, e coll'accompagnamento
di que' suoi sgherri l'introdusse
nel palazzo patriarcale del Laterano
Sforzò dipoi <i>Giorgio</i> vescovo di Palestina
suo malgrado a dargli la tonsura
e i sacri ordini; dopo di che nella domenica
susseguente, cioè nel dì quinto
di luglio, si fece questo idolo consecrare
papa da esso Giorgio, da <i>Eustrasio</i> vescovo
d'Albano e da <i>Citonato</i> vescovo
di Porto. Non v'ha dubbio che l'assunzione
di costui fu contro i sacri canoni,
e per più motivi nulla e sacrilega: però
non solo dipoi, ma anche allora da tutta
la gente saggia e pia fu riguardato come
falso pontefice. Premeva forte all'intruso
Costantino di assicurarsi della grazia di
Pippino re di Francia, nè fu pigro ad
inviargli i suoi nunzii con lettere, nelle
quali gli dava ad intendere d'essere stato
<span class="pagenum" id="Page_290">[290]</span>
per forza dalla concordia d'innumerabil
popolo alzato alla cattedra di san
Pietro, con fingere una grande umiltà e
paura di tanto peso, e con pregarlo della
sua amicizia e protezione. Ci ha conservato
il Codice Carolino queste due lettere,
e sono la nonagesima ottava e la
nonagesima nona. Probabilmente il re
Pippino, altronde informato come era
passato l'affare, non cadde nella rete,
nè volle riconoscere costui per vero
papa. Succedette in quest'anno la morte
di santo <i>Stefano</i> juniore, insigne monaco
e martire d'Oriente, dopo avere sofferti
varii tormenti e l'esilio dall'empio
Costantino Copronimo, il quale seguitava
in questi tempi a sfogare il suo odio e la
crudeltà sua contro i difensori delle sacre
immagini. Abbiamo nondimeno da
una delle suddette lettere di Costantino
falso papa, che era giunta a Roma una
epistola sinodica del patriarca di Gerusalemme,
con cui andavano d'accordo
gli altri due patriarchi di Alessandria e
d'Antiochia, ed assaissimi metropolitani
orientali nel sostener l'onore d'esse
immagini. Perchè questi si trovavano
fuori del dominio, e per conseguente
dell'unghie dell'Augusto Copronimo,
però con libertà esponevano i lor sentimenti,
che erano gli stessi della Chiesa
cattolica.
</p>

<hr />
</div>

<div class="chapter">
<h2 class="hidden" id="DCCLXVIII">DCCLXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXVIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Stefano</span> III papa 1.</td>
  </tr>
  <tr>
    <td><span class="smcap">Costantino</span> Copronimo imperadore 49 e 28.</td>
  </tr>
  <tr>
    <td><span class="smcap">Leone</span> IV imperadore 18.</td>
  </tr>
  <tr>
    <td><span class="smcap">Desiderio</span> re 12.</td>
  </tr>
  <tr>
    <td><span class="smcap">Adelgiso</span> re 10.</td>
  </tr>
</table>

<p>
Tenne il sacrilego <i>Costantino</i> occupata
la sedia di san Pietro per lo spazio
di un anno e di un mese, nel qual tempo
fece anche varie ordinazioni di diaconi,
preti e vescovi. Come si liberasse da questo
obbrobrio la Chiesa e città di Roma,
lo abbiamo da Anastasio bibliotecario <span class="fnote">[Anastas., in Vit. Stephani III Papae.]</span>.
<span class="pagenum" id="Page_291">[291]</span>
Non potendo più sofferire Cristoforo primicerio
e Sergio sacellario, ossia sagrestano,
suo figliuolo, di mirar nella cattedra
pontificia lo scomunicato usurpatore,
finsero di volersi far monaci, e con
tal pretesto ottennero da Costantino di
poter uscire di Roma. Furono essi a trovar
<i>Teodicio</i> duca di Spoleti, con pregarlo
di condurli a Pavia e di presentarli
al re Desiderio. Così fu fatto, ed essi
supplicarono il re di volere dar mano,
affinchè si togliesse dalla Chiesa di Dio
sì fatto scandalo. Ciò che poi succedette,
porge a noi sufficiente indizio che il re
volentieri concorresse a questa bell'opera
e permettesse o desse impulso ai Longobardi
del ducato di Spoleti per unirsi
coi due suddetti uffiziali primarii della
Chiesa romana, i quali con una gran
brigata di Longobardi armati, presi da
Rieti, da Forcona e da altri luoghi del
ducato di Spoleti, nella sera del dì 28
di luglio occuparono il ponte Salario, e
nel giorno appresso, per intelligenza che
avevano entro la città di Roma, si fecero
padroni della porta di san Pancrazio.
Venuto alle mani con essi Totone fratello
dell'usurpatore, restò ucciso. Passivo,
altro di lui fratello, e lo stesso Costantino
falso papa, veggendo la mal parata,
si rifugiarono nella basilica lateranense,
e quivi si serrarono nella cappella
di san Cesario, finchè, venuti i capi
della milizia romana, li fecero uscir sotto
la fede. Nella seguente domenica Valdiperto
prete, senza saputa di Cristoforo
e di Sergio, congregati alcuni della sua
fazione, e andato al monistero di san Vito,
ne cavò <i>Filippo</i> prete, e condottolo
al Laterano, quivi il fece eleggere papa,
e dar la benedizione al popolo, con tenere
poi seco a pranzo i primati del clero
e della milizia, come era il costume degli
altri papi. Ma ciò saputo da Cristoforo,
tutto ardente di sdegno giurò che
non uscirebbe di Roma, se prima Filippo
non fosse cacciato fuori di san Giovanni.
Laonde i Romani a contemplazione
di lui fecero sloggiare Filippo, che
<span class="pagenum" id="Page_292">[292]</span>
umilmente se ne tornò al suo monistero.
Nel giorno seguente dal suddetto Cristoforo
fatti ragunare i capi del clero e della
milizia, e tutto l'esercito e popolo romano,
dopo maturo scrutinio fu concordemente
eletto papa <i>Stefano</i> prete di santa
Cecilia, <i>terzo</i> di questo nome fra i romani
pontefici. Fu egli consecrato a dì
7 d'agosto. Non si quetarono per questo
i torbidi di Roma, perchè alcuni
scellerati insorsero contra di Costantino
dianzi falso papa, e di Passivo suo fratello,
e di Teodoro vescovo, e di Gracile
tribuno complice d'esso Costantino, con
cavar loro gli occhi, ed esercitar altre
crudeltà. Non finì la faccenda, che fecero
il medesimo trattamento a Valdiperto
prete longobardo, quantunque avesse
cooperato alla deposizione di Costantino,
per sospetto ch'egli nudrisse intelligenza
con <i>Teodicio</i> duca di Spoleti affine di
sorprendere la città di Roma. In mezzo
a questi sconcerti papa <i>Stefano III</i> ebbe
ricorso a <i>Pippino</i> re di Francia, e ai suoi
due figliuoli, patrizii de' Romani, con
inviar loro Sergio secondicerio, e pregarli
di spedire a Roma dei vescovi ben
pratici delle divine lettere e dei canoni,
per togliere affatto gli errori prodotti
dall'usurpator Costantino. Ma Sergio
arrivato in Francia, trovò che <i>Pippino</i>
avea già terminata la carriera dei suoi
giorni. Questo glorioso principe, dopo
aver felicemente compiuta la lunga guerra
mantenuta nell'Aquitania contra di
<i>Guaifario</i> duca di quella contrada, il
quale finalmente restò ucciso dai suoi,
venne a morte nel dì 24 di settembre
dell'anno presente, con lasciare suoi
successori <i>Carlo</i>, appellato poscia <i>Magno</i>,
ch'era allora in età di ventisei anni, e
<i>Carlomanno</i> suo fratello. Da una delle
appendici di Fredegario impariamo che
egli in sua vita avea diviso i regni fra i
suddetti suoi due figliuoli, già dichiarati
re nell'anno 754. Toccò a <i>Carlo</i> il regno
d'Austrasia, che abbracciava le
Provincie poste al Reno, colla Sassonia,
Baviera, Turingia, ec. A <i>Carlomanno</i>
<span class="pagenum" id="Page_293">[293]</span>
toccò la Borgogna, la Provenza, la Linguadoca,
l'Alsazia e l'Alemagna, cioè
la Svevia. Amendue di nuovo colla sacra
unzione nel dì 9 di ottobre riceverono
la corona regale, il primo a Noyon,
e l'altro in Soissons. Soddisfecero essi
alle premure del novello papa con inviare
a Roma una mano di vescovi per
assistere al disegnato concilio.
</p>

<hr />
</div>

<div class="chapter">
<h2 class="hidden" id="DCCLXIX">DCCLXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXIX</span>. Indizione <span class="scp">VII</span>.</td>
  </tr>
  <tr>
    <td><span class="smcap">Stefano</span> III papa 2.</td>
  </tr>
  <tr>
    <td><span class="smcap">Costantino</span> Copronimo imperadore 50 e 29.</td>
  </tr>
  <tr>
    <td><span class="smcap">Leone</span> IV imperadore 19.</td>
  </tr>
  <tr>
    <td><span class="smcap">Desiderio</span> re 13.</td>
  </tr>
  <tr>
    <td><span class="smcap">Adelgiso</span> re 11.</td>
  </tr>
</table>

<p>
Giunti che furono a Roma dodici
vescovi di Francia, fra' quali specialmente
si contarono <i>Lullo</i> arcivescovo di
Magonza e <i>Tilpino</i> arcivescovo di Rems,
quel medesimo che sotto nome di Turpino
acquistò tanta fama dalle favole dei
romanzi italiani, papa <i>Stefano III</i> celebrò <span class="fnote">[Anastas., in Stephani III.]</span>
nell'aprile un concilio nella chiesa
patriarcale del Laterano, al quale intervennero
ancora molti vescovi della
Toscana e Campania, e di altre città di
Italia. Ancorchè sieno periti gli atti di
quella sacra adunanza, pure si sa che
furono stabiliti canoni contro coloro che,
essendo laici, fossero eletti al grado episcopale,
o colla violenza dell'armi fossero
promossi al vescovato. Fu parimente
condannato il falso concilio tenuto
negli anni addietro in Costantinopoli
contro le sacre immagini, e profferita
scomunica contro chiunque disprezzasse
o credesse indegne di venerazione le medesime
immagini. Fu provveduto a coloro
che erano stati ordinati da <i>Costantino</i>
falso papa, decretando che seguisse di
nuovo la loro elezione e consecrazione.
Introdotto lo stesso Costantino, benchè
cieco, alla presenza dei Padri, ed interrogato,
come essendo laico, avesse osato
di passare al papato, perchè allegò in
<span class="pagenum" id="Page_294">[294]</span>
sua scusa l'esempio di <i>Sergio</i> arcivescovo
di Ravenna e di <i>Stefano</i> vescovo di
Napoli, i preti gli diedero molte guanciate,
e il cacciarono fuori da quella sacra
assemblea. Dal trattato di papa Adriano
a Carlo Magno si raccoglie che <i>Sergio</i>
arcivescovo di Ravenna non intervenne
a questo concilio, ma vi mandò Giovanni
Diacono, che sostenne il culto delle
sacre immagini, provandolo con un'antica
pittura esistente in Ravenna. Significò
poscia il papa con sue lettere all'imperadore
<i>Costantino</i> Copronimo il risultato
di questo concilio; ma altro ci voleva
a ritirare da' suoi errori ed eccessi
quel traviato Augusto. Era toccata a
Carlo re di Francia in sua parte, come
dicemmo, l'Aquitania conquistata da
Pippino; ma <i>Unaldo</i>, già duca di quella
provincia, che tanti anni prima aveva
abbracciata la vita monastica, dappoichè
intese la morte del duca <i>Guaifario</i> suo
figliuolo, invogliatosi delle cose mondane,
deposto il cappuccio, se ne tornò al
secolo, e trovò partigiani che il riconobbero
per duca d'essa Aquitania <span class="fnote">[Eginhardus, in Annalib.]</span>. Gli
fu ben tosto addosso colle sue armi al
re Carlo, e il costrinse a ritirarsi in Guascogna
presso <i>Lupo</i> duca di quella contrada,
da cui poscia, a forza di minacce,
lo ebbe vivo nelle mani. Poichè <i>Carlomanno</i>
suo fratello non volle in tal congiuntura
dargli aiuto, cominciarono i
dissapori fra loro, che andarono poi a
finire in male. Nè è da tacere che in
quest'anno l'imperador Costantino diede
per moglie a <i>Leone IV</i> Augusto suo
figliuolo, <i>Irene</i> fanciulla greca, di cui avremo
da parlare andando più innanzi.
</p>

<p>
Apparisce poi dalle lettere scritte in
questi tempi da papa Stefano e Carlo
Magno, e da quanto ancora ha Anastasio,
che erano fatte istanze al re <i>Desiderio</i> da
esso papa per la restituzione delle giustizie
di s. Pietro, cioè di allodiali, rendite
e diritti che appartenevano alla Chiesa
romana nel regno longobardico. Notizie
tali hanno servito al Cointe, al Mabillone
<span class="pagenum" id="Page_295">[295]</span>
e al Pagi, per credere che il re Desiderio
non le avesse interamente restituite
finchè visse papa Paolo, con rapportare
per tal cagione alcune lettere di esso
pontefice Paolo, dove si tratta delle
giustizie suddette agli anni 766 e 767,
le quali sono sembrate a me scritte alcuni
anni prima. Seguito nondimeno io
a credere che Desiderio avesse, vivente
papa Paolo, soddisfatto al suo dovere,
perchè da varie lettere del medesimo
pontefice si raccoglie che era stabilita
buona amicizia fra lui e il re suddetto,
e il pontefice Paolo ricercava aiuto da
Desiderio contra le minacce de' Greci.
E perciocchè Pippino re di Francia nella
lettera trigesima aveva esortato il medesimo
re a mantenere una buona pace
ed amicizia col re Desiderio, rispose papa
Paolo d'essere pronto a farlo, purchè
ancora Desiderio <i>in vera dilectione et
fide, quem vestrae excellentiae, et sanctae
Dei romanae Ecclesiae spopondit, permanserit</i>;
e più non disse di voler conservare
questa armonia, se il re farà restituzione
dei beni spettanti a s. Pietro. Anzi, siccome
s'è veduto di sopra, lo stesso papa
Paolo nella lettera vigesima sesta confessa
di avere ricevuto le giustizie <i>de
partibus beneventanis atque tuscanensibus.
Nam et de ducatu spoletino, nostris vel
Longobardorum missis illic adhuc existentibus,
ex parte justitias fecimus, ac recepimus.
Sed et reliquas, quae remanserunt,
modis omnibus plenissime inter partes
facere student.</i> Il perchè se sotto papa
Stefano III s'odono risvegliate pretensioni
di giustizie usurpate alla Chiesa
romana, pare ben più probabile che sì
fatte usurpazioni sieno non già le antiche,
ma bensì nuove e diverse dalle antecedenti,
cioè succedute mentre la cattedra
di s. Pietro si trovava occupata
dal falso pontefice Costantino, e Roma
involta in molti sconcerti. Fors'anche
non v'ebbe parte Desiderio, ma solamente
i duchi di Benevento e Spoleti.
Intanto neppure in quest'anno potè godere
Roma della sua quiete. Se vogliam
<span class="pagenum" id="Page_296">[296]</span>
credere ad Anastasio <span class="fnote">[Anastas., in Stephano III Papa.]</span> bibliotecario,
o chiunque sia l'autore della vita di Stefano
III papa, perchè Cristoforo primicerio
e Sergio secondicerio suo figliuolo
andarono al re Desiderio a fare istanza
per le giustizie di s. Pietro, il re se la
prese fieramente contra di loro, e macchinò
la lor rovina. Pertanto guadagnò
Paolo Afiarta, ossia Asiarta, cameriere
del papa, per mettere costoro in diffidenza
presso il santo padre. Penetratosi da
Cristoforo che Desiderio meditava di
portarsi a Roma, fece gran massa di
gente, presa dalla Toscana e Campania
e dal ducato di Perugia, e chiuse le porte
di Roma, con quegli armati si mise
alla difesa della città. Arrivò in questo
punto il re Desiderio col suo esercito a
s. Pietro in Vaticano, che era allora fuori
di Roma, ed invitò colà il papa, che
v'andò, e che dopo avere parlato con
lui, se ne tornò nella città. Intanto Paolo
Afiarta col re trattò di sollevare il popolo
romano contra di Cristoforo e di Sergio;
ma essi avutane contezza, armati
entrarono nel Laterano, dove era il pontefice,
per cercare i loro insidiatori, e
furono sgridati forte per cotale insolenza.
Nel dì seguente s'abboccò di nuovo
il papa col re Desiderio, che gli rappresentò
le trame di Cristoforo e Sergio, e
poi fece serrar le porte della basilica vaticana.
Allora il papa inviò <i>Andrea</i> vescovo
di Palestrina, e <i>Giordano</i> vescovo
di Segna, per far sapere a Cristoforo e a
Sergio che eleggessero l'una delle due,
cioè o di farsi monaci, o di venire a san
Pietro. Risaputa l'intenzion del pontefice,
cominciarono i lor partigiani ad abbandonarli,
di maniera che stimarono
meglio amendue di portarsi al Vaticano,
e di mettersi in mano del papa, il quale
ritiratosi poi in Roma, li lasciò in quelle
de' Longobardi, pensando di farli poscia
venire la notte entro la città e di salvarli.
Ma Paolo Afiarta ito a trovare il re
con una gran moltitudine di popolo romano,
trattò con lui direttamente. In
<span class="pagenum" id="Page_297">[297]</span>
fatti messe le mani addosso a Cristoforo
e Sergio, li condussero alla porta della
città, e quivi loro cavarono gli occhi.
Cristoforo da lì a tre dì morì di spasimo.
Sergio, portato in una camera del Laterano,
restò in vita sino alla morte di
papa Stefano, ed allora, per quanto vedremo,
fu strangolato. Tutti questi malanni,
dice Anastasio, occorsero per segrete
trame di Desiderio re de' Longobardi.
</p>

<p>
Ma a poter ben giudicare degli avvenimenti
suddetti, e se veramente se ne
debba rigettar la cagione e la colpa sulla
malizia del Longobardo, bisognerebbono
altri lumi. L'odio de' Romani contra
della nazion longobarda era troppo
gagliardo, e la loro passion trabocchevole
ad altro non pensava che a screditarli;
e però il voler formare il processo
sull'unica relazion di essi, non è via sicura
alla verità, quantunque prudentemente
si possa credere che Desiderio
fosse uomo di raggiri e di non molta
lealtà. A buon conto abbiam veduto andar
qui d'accordo il papa e il re Desiderio.
Abbiamo inoltre una lettera del medesimo
papa Stefano scritta a Carlo Magno
e alla regina Berta sua madre, cioè
l'epistola quadragesima sesta del Codice
Carolino, in cui assai differentemente
parla di questo fatto. In essa gli notifica
che il nefandissimo Cristoforo, e il più
che malvagio suo figliuolo Sergio, unitisi
con Dodone messo del re Carlomanno,
aveano congiurata la morte dello stesso
pontefice. A questo fine erano entrati
violentemente coll'armi nella basilica
lateranense, ove egli sedeva, tentando di
levarlo di vita; ma che Dio l'avea salvato
dalle loro mani, mercè l'aiuto ancora
del re Desiderio, capitato a Roma in
questi tempi per trattare di diverse <i>giustizie</i>
di s. Pietro. Che chiamati i due suddetti
al Vaticano, non solamente aveano
ricusato d'andarvi, ma eziandio in compagnia
di Dodone e dei Franchi del loro
seguito s'erano afforzati nella città, con
chiudere le porte, minacciare il papa, e
<span class="pagenum" id="Page_298">[298]</span>
impedirgli l'entrata in Roma. Che veggendosi
eglino finalmente abbandonati
dal popolo, per necessità erano venuti a
s. Pietro, dove il papa con fatica gli avea
difesi dalla moltitudine che voleva ucciderli.
Ma che mentre pensava di farli
introdurre nella città per salvarli, erano
loro stati cavati gli occhi, ma senza saputa
e consentimento dello stesso papa,
che chiamava Dio in testimonio della verità.
Però assicurava il re Carlo, che se
non era l'assistenza del re Desiderio,
esso pontefice correva pericolo di perdere
la vita, con dolersi acremente di
Dodone, che invece di essere in aiuto
suo, come ne avea l'ordine dal suo re,
gli avea tramata la morte, e con persuadersi
che Carlomanno disapproverebbe
il di lui operato. Soggiugne in fine essere
seguito accordo fra esso papa e il re
Desiderio, e di avere interamente ricevuto
le giustizie appartenenti a s. Pietro:
del che ancora gl'inviati del medesimo
re Carlo gli darebbono buona contezza.
Così in quella lettera. Ma il p. Cointe
negli Annali sacri della Francia, seguitato
in ciò dal padre Pagi, fu di parere
che questa fosse scritta per forza dal papa,
mentre egli era quivi detenuto dal
re Desiderio, e che, per conseguente, non
le si debba prestar fede, ma bensì alla
relazion di Anastasio. Intorno a che
hanno da osservare i lettori, non sussistere
primieramente il supposto del Cointe
circa il tempo in cui fu scritta quella
lettera. Certo è che il papa la scrisse dopo
terminata quella scena, e dappoichè
si trovava in tutta sicurezza, ed erano
stati accecati Cristoforo e Sergio: il che,
per attestato del medesimo Anastasio,
accadde, essendo già tornato il papa in
Roma, e senza più abboccarsi col re Desiderio.
Però indebitamente si pretende
forzato il papa a scrivere quella lettera,
allorchè Anastasio il rappresenta
detenuto dal re nel Vaticano. Secondariamente
son degne di osservazione le
parole dello stesso Anastasio, o, per dir
meglio, dell'autore della vita di papa
<span class="pagenum" id="Page_299">[299]</span>
Adriano primo <span class="fnote">[Anastas., in Hadriani I Vita.]</span>, successore di Stefano
III. Faceva istanza esso pontefice Stefano
al re Desiderio per la restituzion
dei beni di s. Pietro, e Desiderio rispondeva:
<i>Sufficit apostolico Stephano, quia
tuli Christophorum et Sergium de medio,
qui illi dominabantur, et non illi sit necesse
justitias requirendi. Nam certe si
ego ipsum apostolicum non adjuvero, magna
perditio super eum eveniet. Quoniam
Carlomannus rex Francorum amicus existens
praedictorum Christophori et Sergii,
paratus est cum suis exercitibus ad vendicandum
eorum mortem, Romam properandum,
ipsumque capiendum pontificem.</i>
Dalla bocca del medesimo papa Stefano
avea Adriano intese queste parole, con
avergli anche esso Stefano confessato di
aver fatto cavar gli occhi a Cristoforo e
Sergio per suggestione di Desiderio; laddove
nella suddetta lettera quadragesima sesta
esso protesta con giuramento di non
aver avuta parte nell'accecamento d'essi.
Sicchè veniamo in chiaro che papa Stefano
andò d'accordo con esso re in quella
occasione per liberarsi da Cristoforo e
Sergio, che voleano fargli da padroni
addosso; e siccome coll'assistenza dei
Longobardi fu cacciato dalla sedia di
s. Pietro l'iniquo Costantino, e sostituito
il legittimo papa Stefano, così dell'aiuto
degli stessi si servì egli in quest'altra occasione.
All'incontro, Dodone e i Franchi
si dichiararono in tal congiuntura
contra del papa, perchè il re Carlomanno
sosteneva il partito di Cristoforo e di
Sergio; e conseguentemente si viene ad
intendere che non fu ben informato di
quel fatto Anastasio, o vogliam dire l'autor
della vita di Stefano III, oppure che
il mal animo verso de' Longobardi gli
fece scrivere in maniera differente dal
vero quel deforme successo. Ed io l'ho
rapportato all'anno presente, ma senza
certa cognizione del tempo; perciocchè
Sigeberto <span class="fnote">[Sigebertus, in Chronico.]</span>, che parla sotto quest'anno,
<span class="pagenum" id="Page_300">[300]</span>
non ne sapeva più di noi per conto
di quegli affari.
</p>

<hr />
</div>

<div class="chapter">
<h2 class="hidden" id="DCCLXX">DCCLXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXX</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Stefano III</span> papa 3.</td>
  </tr>
  <tr>
    <td><span class="smcap">Costantino</span> Copronimo imperadore 51 e 30.</td>
  </tr>
  <tr>
    <td><span class="smcap">Leone IV</span> imperadore 20.</td>
  </tr>
  <tr>
    <td><span class="smcap">Desiderio</span> re 14.</td>
  </tr>
  <tr>
    <td><span class="smcap">Adelgiso</span> re 12.</td>
  </tr>
</table>

<p>
Erano già insorti nuvoli di discordia
tra <i>Carlo Magno</i> e <i>Carlomanno</i> re suo
fratello, dandosi ben a conoscere che con
fondamento fu detto: <i>Rara est concordia
fratrum</i>. Per riconciliarli insieme si mosse
la comune lor madre <i>Berta</i>, appellata
da altri <i>Bertrada</i>, che portatasi a Carlomanno,
maneggiò con lui la concordia.
E perciocchè era imminente anche la
guerra contra di <i>Tassilone</i> duca di Baviera,
il quale insuperbito non volea riconoscere
per suo sovrano il re Carlomanno,
e la faceva piuttosto da re che
da duca, si adoperò la saggia regina per
impedire ancora un sì fatto incendio.
Prese motivo papa Stefano III dalla buona
armonia rimessa fra i due re fratelli
di scrivere loro la lettera quadragesima
settima del Codice Carolino, in cui si
rallegra con essi per tale riconciliazione,
augurando loro la continuazione e l'accrescimento
della pace e dell'amore fraterno.
Passa dipoi a pregarli di voler impiegare
i loro uffizii perchè la chiesa di
san Pietro abbia interamente le sue giustizie,
e di adoperare ancora la forza dei
Longobardi: altrimenti ne renderan conto
nel tribunale di Dio. Non nomina egli
il re Desiderio; ma, per quanto si ricava
dalla vita del suo successore Adriano <span class="fnote">[Anastas. Bibliothec., in Hadriani I Vita.]</span>,
Desiderio avea promesso e giurato sopra
il corpo di s. Pietro di fare restituire le
giustizie della Chiesa di Dio, e poi nulla
avea ottenuto della sua parola. Abbiamo
nondimeno dalla lettera quadragesima
quarta del suddetto Codice Carolino,
scritta non so se nel presente o nel susseguente
<span class="pagenum" id="Page_301">[301]</span>
anno da papa Stefano alla regina
Berta e al re Carlo Magno, per rendere
loro grazie del buon servigio prestato
da Iterio lor messo, spedito nel
ducato beneventano, perchè colla sua
premura avea la Chiesa romana ricuperati
dei beni in quelle parti, senza che il
papa vi dica altra parola di Desiderio, o
si lagni di lui. Siccome s'ha dagli Annali
de' Franchi, passò la regina Berta dalla
Baviera in Italia e a Roma, e di là venne
ad abboccarsi con esso re Desiderio,
e a trattar dell'accasamento di <i>Gisila</i>,
ossia <i>Gisla</i>, sua figliuola, sorella di Carlo
Magno, con <i>Adelgiso</i> figliuolo d'esso re
Desiderio, e di dare per moglie ai re
Carlo e Carlomanno suoi figliuoli due
figliuole del suddetto re longobardo. Nulla
più che questo bramava il re Desiderio
per istabilir maggiormente l'amicizia
con que' due potentissimi re, che soli
poteano fare a lui paura. Non sì tosto
penetrò questo avviso alla conoscenza di
papa Stefano, che risentitamente scrisse
loro la lettera quadragesima quinta del
Codice Carolino, per dissuaderli da queste
nozze, perchè nozze illecite ed invalide,
perchè amendue, vivente anche il
padre, s'erano ammogliati, e le mogli
erano viventi tuttavia. Che se i pagani
faceano di queste azioni, non le doveano
già fare principi cristiani. E fin qui cammina
con tutti i piedi lo zelante gridar
del papa. Ma strano è ch'egli seguiti a
dire: <i>Che pazzia è mai questa, o eccellentissimi
figliuoli, re grandi (appena
oso dirlo), che la vostra nobil gente dei
Franchi, eminente sopra l'altre genti, e
la splendida e nobilissima prole della regal
vostra possanza, si voglia macchiare
colla perfida e puzzolentissima gente dei
Longobardi, la qual neppure è computata
fra le genti, e dalla cui nazione sappiam
di certo che son venuti i lebbrosi? Niuno
c'è, che non sia pazzo, al quale possa
neppur nascere sospetto che dei re sì rinomati
si vogliano impacciare in un contagio
sì detestabile ed abbominevole. Imperciocchè,
come dice s. Paolo? Quae
<span class="pagenum" id="Page_302">[302]</span>
societas luci ad tenebras aut quae pars fideli
cum infideli?</i> Torna più sotto a dire, che
non è loro permesso il prendere mogli
di nazione straniera; e che avendo promesso
a s. Pietro d'essere amici degli
amici, e nimici dei nimici, commetterebbono
peccato, imparentandosi co' Longobardi,
gente spergiura e nimica di
Roma. Aggiunge in fine d'aver posta
quella esortazione sopra il sepolcro di
san Pietro, e d'inviarla da quel santo
luogo, con intimar loro la scomunica, se
opereranno in contrario.
</p>

<p>
Certo conveniva al vicario di Gesù
Cristo l'alzar forte la voce contra quei
maritaggi, quando vero fosse che già
quei due re avessero moglie, essendo il
divorzio contrario alla legge di Gesù
Cristo. Ma sì poco proprie della maestà
e carità pontifizia compariscono quelle
tante esagerazioni, a dismisura piene di
odio contro i Longobardi, ch'io ho talvolta
dubitato, e dubito tuttavia, che
quella lettera potesse essere stata finta
da qualche bel cervello di que' tempi, ed
attribuita al papa. Sanno gli eruditi che
prima ancora che i Longobardi calassero
in Italia, formavano una riguardevol nazione,
ed erano già seguite parentele fra
i re di quella gente e i re franchi. In dugento
anni poi di dimora d'essi Longobardi
in Italia, ognun dee credere che
quei re e il loro popolo s'erano ingentiliti,
nè cedevano ad altre nazioni nell'essere
buoni cattolici, in fondar chiese,
monisteri, spedali. Nè certo la lebbra era
nata ai tempi loro. E pure s'odono in
questa lettera vituperii sì lontani da ogni
credenza. Altronde poi non apparisce
che i due re fossero già ammogliati; e
però o quella lettera è finta, o, se vera,
troppo essa disdice ad un romano pontefice.
Comunque sia, il fine di questi maneggi
fu che non condiscese Carlomanno
a prendere per moglie una figliuola del
re Desiderio. La prese bensì il re Carlo,
ma non peranche divenuto Magno, senza
curar la scomunica che si pretende intimata
dal romano pontefice, se pure è
<span class="pagenum" id="Page_303">[303]</span>
vero che Carlo Magno fosse allora ammogliato.
E questo avvenne per esortazione
di Berta sua madre. Si dee nondimeno
aggiugnere che, secondo gli antichi
Annali de' Franchi <span class="fnote">[Annales Veter. Francorum.]</span>, efficacemente
si adoperò essa regina Berta, affinchè il
re Desiderio restituisse molte città alla
Chiesa romana, e l'ottenne. <i>Et redditae
sunt Civitates plurimae ad partem sancti
Petri</i>, il che si può dubitare se sia
vero, perchè non apparisce che si disputasse
di città tolte in questi tempi alla
Chiesa. E quando pur sia vero, questo
fa vedere che noi non sappiam bene gli
affari di que' tempi, nè i gruppi e sviluppi
succeduti fra i sommi pontefici e i re
longobardi per dissensioni di beni temporali.
Verisimilmente ancora nell'anno
presente venne a morte <i>Sergio</i> arcivescovo
di Ravenna. Ricavasi poi da Agnello <span class="fnote">[Agnell., Vit. Episcopor. Ravennat., P. I,
tom. 2 Rer. Ital.]</span>,
storico ravennate del secolo susseguente,
che questo arcivescovo la fece
da padrone nell'esarcato e nella Pentapoli.
<i>Judicavit a finibus Perticae totam
Pentapolim, et usque ad Tusciam, et usque
ad mensam Walani, veluti Exarchus; sic
omnia disponebat, ut sunt soliti modo Romani
facere.</i> Se non fossimo per vedere che
Leone suo successore fece altrettanto, si
potrebbe credere che questa fosse una invenzione
d'Agnello, scrittore d'animo corrotto
verso i romani pontefici, a' quali indubitato
è che fu fatto il dono dell'esarcato,
e non già agli arcivescovi di Ravenna.
Ma dalla lettera quinquagesima quarta
del Codice Carolino si raccoglie che <i>Leone</i>
arcivescovo, allorchè cominciò ad usurpar
la signoria dell'esarcato, allegava
l'esempio del suo predecessore <i>Sergio</i>,
che avea quivi signoreggiato. Di ciò parleremo
meglio disotto all'anno 777. Nel
Codice estense, che ci ha conservata la
parte che resta della storia del suddetto
Agnello, si legge nel margine una giunta
da me stampata <span class="fnote">[Rer. Ital., P. I, tom. 2.]</span>, da cui potrebbe taluno
<span class="pagenum" id="Page_304">[304]</span>
essere indotto a sospettare, che il
soprammentovato Sergio arcivescovo,
condotto a Roma, fosse quivi stato strangolato.
Ma convien avvertire, essere
quella giunta uscita dalla penna d'un ignorante,
che confuse l'arcivescovo <i>Sergio</i>
di Ravenna con <i>Sergio</i> figliuolo di Cristoforo,
da noi veduto di sopra, e che veramente
fu con violenza levato dal mondo.
Sembra ancora avere costui confuso
<i>Leone</i> arcivescovo, successore di <i>Sergio</i>,
con qualche altro <i>Leone</i> romano: e però
di niun valore è quella giunta. Per attestato
dell'autore della vita di Stefano III,
dopo la morte dell'arcivescovo Sergio
si fece scisma nella Chiesa di Ravenna.
Fu, è vero, eletto per quella cattedra
<i>Leone</i> arcidiacono; ma <i>Michele</i> archivista
della Chiesa ravennate, benchè non alzato
per anche ad alcun ordine sacerdotale,
se n'andò a trovare <i>Maurizio</i> duca,
cioè governatore di Rimini, il quale, per
consiglio del re Desiderio (che in tutte
le cose mal fatte si vuole che avesse mano),
raunata una banda d'armati, si portò
a Ravenna, e quivi con braccio forte
fatto eleggere il suddetto Michele, l'introdusse
nel palazzo archiepiscopale, e
mandò prigione a Rimini il poco fa riferito
Leone. Scrisse poi Maurizio, e scrissero
i Ravennati a Stefano papa per ottener
che Michele fosse da esso papa
consecrato; ma nulla poterono conseguire,
stando forte il papa nella negativa,
perchè costui non era sacerdote. Ma
possiamo ben credere che molto più che
questa ragione facesse il papa valere la
nullità dell'elezione, perchè estorta dalla
violenza. Nondimeno questo avvenimento
ci può far sospettare che non avesse
per anche gran forza il romano pontefice
nel governo temporale dell'esarcato
di Ravenna. Truovasi spettante al gennaio
dell'anno presente un'iscrizione,
da me <span class="fnote">[Collectio nova veter. Inscription., p. 1857.]</span> data alla luce, da cui risulta
che <i>Trasguno</i> era duca della città di Fermo,
correndo tuttavia l'anno XIII del re
Desiderio e l'XI di Adelgiso suo figlio.
</p>

<p>
<span class="pagenum" id="Page_305">[305]</span>
</p>

<hr />
</div>

<div class="chapter">
<h2 class="hidden" id="DCCLXXI">DCCLXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Stefano III</span>, papa 4.</td>
  </tr>
  <tr>
    <td><span class="smcap">Costantino</span> Copronimo imperadore 52 e 31.</td>
  </tr>
  <tr>
    <td><span class="smcap">Leone IV</span> imperadore 21.</td>
  </tr>
  <tr>
    <td><span class="smcap">Desiderio</span> re 15.</td>
  </tr>
  <tr>
    <td><span class="smcap">Adelgiso</span> re 13.</td>
  </tr>
</table>

<p>
Cominciò in quest'anno a sconcertarsi
non poco la buona corrispondenza
del re <i>Carlo Magno</i> con <i>Desiderio</i> re dei
Longobardi, perchè Carlo, dopo aver tenuta
la di lui figliuola per moglie, in questo
anno la ripudiò, e rimandolla al padre.
Eginardo <span class="fnote">[Eginhardus, in Vita Caroli Magni.]</span>, autore contemporaneo
e ben informato delle azioni d'esso Carlo,
confessa di non averne saputo il motivo;
e però non si può molto fidare del
monaco Sangallense, che scrisse un secolo
dappoi, e abbonda di favole, allorchè
attribuisce la cagione all'essere stata
quella principessa di cattiva sanità ed
inabile a far figliuoli. Se ciò fosse stato,
l'avrebbe anche saputo Eginardo, notaio
allora del medesimo re. Si potrebbe pensare
che finalmente accortosi questo
principe dell'illecito suo matrimonio
colla figliuola del re Desiderio, perchè
contratto vivente ancora la prima moglie,
e cotanto riprovato dal romano
pontefice, perciò se ne separasse. Ma è
da avvertire che niuno de' tanti che
scrissero delle azioni di Carlo Magno, il
riconobbe ammogliato, allorchè prese la
figliuola di Desiderio. Ci vien questa
particolarità dalla sola lettera quadragesimaquinta
del Codice Carolino, che per
altri capi patisce delle difficoltà. E s'aggiunga
poi, che gli stessi Francesi di quei
tempi riguardarono come incestuose le
nozze di Carlo Magno con Ildegarda, da
lui presa dopo il ripudio fatto della longobarda:
segno che giudicarono legittimo
e non dissolubile il matrimonio di
questa, ed insieme indizio che esso Carlo
fosse non coniugato, ma libero, quando
con essa s'accoppiò. Ne abbiamo la
<span class="pagenum" id="Page_306">[306]</span>
prova nella vita di sant'Adalardo abbate
di Corbeia, cugino di esso Carlo Magno,
scritta da Pascasio Radberto. <i>Factum
est</i> (così scrive quell'autore) <i>quum
idem imperator Carolus Desideratam</i>
(hanno creduto alcuni tale essere stato
il nome di quella principessa, e non già
<i>Berta</i> o <i>Ermengarda</i>, come altri hanno
immaginato) <i>Desiderii regis Italorum
filiam repudiaret quam sibi dudum etiam
quorumdam Francorum juramentis petierat
in conjugium; ut nullo negotio beatus
senex</i> (cioè Adalardo) <i>persuaderi
posset, dum esset adhuc tiro palatii, ut
ei, quam vivente illa rex acceperat, aliquo
communicaret servitutis obsequio.
Sed culpabat modis omnibus tale connubium,
et gemebat puer beatae indolis,
quod et nonnulli Francorum eo essent
perjuri, atque rex inclito uteretur thoro,
propria sine aliquo crimine repulsa uxore.
Quo nimio zelo succensus elegit plus
saeculum relinquere adhuc puer, quam
talibus admisceri negotiis</i>. S'inganna forte
chi è stato d'avviso che il culpabat
tale connubium voglia dire che Adalardo
riprovava il matrimonio di Carlo colla
figliuola di Desiderio. Chiara cosa è che
quel santo giovane non sapeva sofferire
il matrimonio di lui con <i>Ildegarda</i>, sposata
dopo il ripudio della longobarda,
considerato da lui per illecito, perchè
contratto vivente la legittima moglie longobarda
da lui ripudiata <i>sine aliquo crimine</i>.
Potea ben sapere queste particolarità
Pascasio Radberto, siccome quegli
che fu discepolo di santo Adalardo, e conversò
molto con lui. Perciò si scuopre
per immaginazione de' secoli moderni il
dire che il romano Pontefice sciolse il
matrimonio della longobarda, perchè
non era consumato: e sempre più ci
vien somministrato motivo di dubitare
della lettera quadragesimaquinta del Codice
Carolino, in cui papa Stefano ci
rappresenta Carlo Magno ammogliato,
allorchè era per prendere la figliuola
del re longobardo. Se ciò fosse stato,
non avrebbe creduto Adalardo legittima
<span class="pagenum" id="Page_307">[307]</span>
moglie d'esso re Carlo <i>Desiderata</i>, nè
avrebbe tenuto per illecito il susseguito
matrimonio con <i>Ildegarda</i>. Ma chi sa
che fin d'allora il suddetto re Carlo non
cominciasse i negoziati per far suo il regno
dei Longobardi, siccome seguì da lì
a non molto?
</p>

<p>
Per altro verso cangiarono molto di
faccia in quest'anno gli affari della Francia,
imperocchè nel dì 5 di dicembre
mancò improvvisamente di vita il re
<i>Carlomanno</i>, con lasciare dopo di sè due
piccoli figliuoli maschi, il maggiore dei
quali portò il nome di <i>Pippino</i>, senza sapersi
il nome dell'altro. Si fece tosto
innanzi il re Carlo alla selva Ardenna,
e tirati nel suo partito molti de' vescovi,
conti e primati del regno d'esso suo
fratello, se ne mise in possesso, e si fece
ugnere re di quegli stati: con che tutta
la Gallia e la maggior parte della Germania
venne ad unirsi sotto di lui solo,
e a formare una formidabil potenza,
maggiore che a' tempi di Pippino, perchè
s'era aggiunta a questo amplissimo dominio
anche l'Aquitania e la Guascogna.
La regina <i>Gilberga</i>, vedova di Carlomanno,
veduto questo bel tiro del re Carlo
suo cognato, per timore ch'egli non
mettesse le mani addosso ai suoi figliuolini,
e con farli cherici non li privasse
della speranza dell'eredità paterna, se
ne fuggì in Italia, e ricoverossi sotto la
protezione del re Desiderio, con influir
poi, senza pensarvi, alla di lui rovina.
Passano gli scrittori franzesi con disinvoltura
quest'azione di Carlo Magno,
come se fosse cosa da nulla l'avere
usurpato a' suoi nipoti un regno, che per
tutte le leggi divine ed umane era loro
dovuto, con avergli anche dipoi perseguitati.
Ma la venerazione che si dee alla
verità, più che a Carlo Magno, vuol bene
che noi riguardiamo come un effetto
della smoderata sua ambizione l'aver
trattato così i principi suoi nipoti. Certo
per azioni tali egli non si acquistò nè
meritò il titolo di Grande, giacchè niuna
buona ragione ci si presenta per iscusar
<span class="pagenum" id="Page_308">[308]</span>
lo spoglio fatto a que' principi pupilli e
sì stretti a lui per vincoli di sangue. Seguitò
fino al presente anno <i>Michele</i> usurpatore
della Chiesa di Ravenna a tenerla
con braccio forte. Anastasio <span class="fnote">[Anastas. in Stephani III Vita.]</span>, o chiunque
scrisse la vita di Stefano III, scrive
che costui si sosteneva coll'appoggio di
Desiderio re de' Longobardi, e che, per
guadagnarsi la di lui protezione, spogliò
di tutti gli ornamenti preziosi quella
Chiesa, e ne fece a lui un regalo. Gli
mandò il pontefice più lettere e messaggeri
per indurlo a desistere da questi
sacrilegii; ma egli più che mai costante
teneva occupata quella cattedra. Finalmente
venuti gl'inviati di Carlo re di
Francia, ed insieme con quei del papa
arrivati a Ravenna, tanto dissero e fecero,
che que' cittadini, preso il suddetto
Michele, l'inviarono ben legato a Roma.
Dopo di che tornarono ad eleggere per
arcivescovo <i>Leone</i>, il quale dovea essere
stato rimesso in libertà, ed incontanente
col suo clero si portò a Roma, dove ricevette
dal papa la consecrazione, ed ebbe
il pacifico possesso della sua Chiesa.
Ma fa ancora questo fatto intendere che
poca forza dovea avere in questi tempi il
romano pontefice nella città di Ravenna
e in Roma, dacchè abbiam veduto esercitati
senza riguardo alcuno a lui gli atti
suddetti. Abbiamo poi da Teofane <span class="fnote">[Theoph., in Chronogr.]</span>
che <i>Irene</i>, moglie di <i>Leone IV</i> Augusto,
diede alla luce <i>Costantino</i>, che fu poscia
imperadore, e del quale avremo occasion
di parlare andando innanzi.
</p>

<hr />
</div>

<div class="chapter">
<h2 class="hidden" id="DCCLXXII">DCCLXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXII</span>. Indizione <span class="scp">X</span>.</td>
  </tr>
  <tr>
    <td><span class="smcap">Adriano I</span> papa 1.</td>
  </tr>
  <tr>
    <td><span class="smcap">Costantino</span> Copronimo imperadore 53 e 32.</td>
  </tr>
  <tr>
    <td><span class="smcap">Leone IV</span> imperadore 22.</td>
  </tr>
  <tr>
    <td><span class="smcap">Desiderio</span> re 16.</td>
  </tr>
  <tr>
    <td><span class="smcap">Adelgiso</span> re 14.</td>
  </tr>
</table>

<p>
Diede fine a' suoi giorni in questo
anno nel principio di febbraio papa
<span class="pagenum" id="Page_309">[309]</span>
<i>Stefano III</i>, in cui luogo fu eletto <i>Adriano I</i>,
figliuolo di Teodolo console e duca, distinto
allora per le sue virtù, e che poi
riuscì un insigne pontefice; ed appena
eletto richiamò alcuni che alla morte di
papa Stefano erano stati mandati in esilio.
Lasciò scritto Andrea Dandolo <span class="fnote">[Dandulus, in Chronic., T. 12 Rer. Italic.]</span>
che in questi tempi il re de' Longobardi
<i>personalmente e realmente</i> affliggeva il
clero e popolo dell'Istria, e tirava quei
vescovi sotto l'ordinazione del patriarca
di Aquileia, quando, secondo i canoni,
essi erano della dipendenza del patriarca
di Grado. Era ricorso <i>Giovanni</i> patriarca
gradense per aiuto a Stefano III papa, e
rapporta esso Dandolo una lettera consolatoria
d'esso pontefice a quel patriarca.
Scrisse anche ai vescovi il papa, ma
non ne cavò profitto alcuno, stando essi
costanti nell'unione co' Longobardi.
Questo enorme pregiudizio inferito alla
Chiesa di Grado, e l'intollerabil prepotenza
de' Longobardi nell'Istria, mosse
dipoi <i>Maurizio</i> doge di Venezia, già creato
console imperiale, a spedire a Roma
Magno prete archivista, e Costantino tribuno,
per ottenere rimedii più efficaci in
favore del patriarca gradense; ma sopravvenuta
la morte di papa Stefano,
restò per allora senza effetto la loro spedizione.
Ora saputasi dal re Desiderio
l'esaltazione di <i>Adriano</i> al trono pontificio,
non fu egli lento ad inviargli un'ambasceria <span class="fnote">[Anastas., in Hadriani I Vit.]</span>,
composta da <i>Teodicio</i> duca
di Spoleti, da <i>Tunone</i> duca di Ebora Regia
(<i>Eboregia</i> credo io che s'abbia quivi
a leggere, cioè <i>Ivrea</i>) e da Prandolo
suo guardarobiere, per confermare la
buona pace ed amicizia fra loro. Adriano
domandò agli ambasciatori qual fidanza
si potesse avere di un principe, il
quale sopra il corpo di s. Pietro s'era
impegnato con giuramento sotto il suo
predecessore Stefano di fare le giustizie
di s. Pietro, e mai non aveva attenuta
parola? anzi per sua suggestione aveva
esso papa fatto cavar gli occhi a Cristoforo
<span class="pagenum" id="Page_310">[310]</span>
e Sergio primati della Chiesa. Aggiunse
ancora la risposta data da Desiderio
ai messi di papa Stefano, che aveano
fatta dappoi istanza per le suddette
giustizie. L'abbiam veduta di sopra questa
risposta. Dappoichè Sergio secondicerio
restò privato della luce degli occhi,
per quanto abbiam precedentemente
detto, fu lasciato in prigione. Otto giorni
prima che morisse papa Stefano III, Paolo
Afiarta e Calvolo, camerieri d'esso pontefice,
Gregorio difensore regionario, e
Giovanni fratello del medesimo papa, il
presero, e mandatolo ad Anagni, quivi
il fecero ammazzare. Ora papa Adriano
avendo subodorato che Paolo suddetto
era stato autore di questo assassinio,
segretamente fece sapere a <i>Leone</i> arcivescovo
di Ravenna, che mentre costui
se ne tornava da Pavia, dove era stato
inviato per pubblici affari, gli facesse
mettere le mani addosso, e il cacciasse
in prigione. Ciò fu eseguito; e formato
in Roma il processo, il pontefice Adriano
per le istanze de' primati della Chiesa
e degli uffiziali della milizia, fece anche
prendere Calvolo e gli uomini che avevano
ucciso Sergio, e processati che furono
dal prefetto di Roma, li mandò in
esilio a Costantinopoli. Spedì poscia il
processo a Ravenna perchè su quello
venisse esaminato Paolo Afiarta, il quale
davanti al consolare di Ravenna confessò
il delitto. Tuttavia desiderando papa
Adriano di salvar la vita ad esso Paolo,
formò a <i>Costantino e Leone Augusti e
grandi imperadori</i> una relazione della
morte inferita al cieco Sergio, <i>deprecans
eorum imperialem clementiam, ut ad
emendationem tanti reatus, ipsum Paulum
suscipi, et in ipsis Graeciae partibus in
exilio mancipatum retineri praecepissent</i>.
Queste parole di Anastasio hanno servito
a Pietro de Marca, insigne letterato
ed arcivescovo di Parigi, per credere
che il pontefice signoreggiasse bensì in
questi tempi in Roma, ma con dipendenza
tuttavia dalla sovranità de' greci Augusti.
Certamente non si sa intendere
<span class="pagenum" id="Page_311">[311]</span>
tanta familiarità e confidenza de' papi
coi greci Augusti, quando avessero tolta
loro tutta la signoria di Roma. Merita a
questo proposito d'essere anche osservata
la data d'una bolla del medesimo
papa Adriano in favore del monistero di
Farfa <span class="fnote">[Rer. Italic., P. II, tom. II.]</span>, cioè <i>Dat. X. kal. maji imperantibus
domno nostro piissimo Augusto Constantino,
a Deo coronato, magno imperatore,
anno LIII, et post consulatum ejus
anno XXXIII, sed et Leone magno imperadore,
ejus filio anno XXI, Indictione X.</i>
Quel <i>domno nostro</i> serve ad avvalorare
l'opinione suddetta.
</p>

<p>
Mandò poscia papa Adriano ordine
a Leone arcivescovo di Ravenna, che
inviasse Paolo Afiarta in esilio per via di
Venezia a Costantinopoli, accompagnato
dalla relazione antedetta; ma Leone si
scusò di farlo, con rispondere al papa
che non tornava il conto a spedire Paolo
colà, perchè avendo il re Desiderio prigione
un figliuolo di Maurizio duca di
Venezia, questi per riavere esso figliuolo
avrebbe potuto cambiarlo con Paolo.
Coll'occasione poi che Adriano ebbe da
inviare a Desiderio un suo messo, cioè
Gregorio sacellario, gli diede commissione
di protestare in passando, ed ordinare
per parte sua all'arcivescovo di Ravenna
e a que' cittadini, che Paolo rimanesse
sano e salvo: ordine mal eseguito,
perchè nel suo ritorno a Ravenna Gregorio
trovò che il prefato Paolo era stato
levato di vita. Prima ancora che succedessero
questi fatti, cioè non per anche
passati due mesi dopo l'assunzione
di Adriano alla cattedra pontificia, per
attestato di Anastasio bibliotecario, il re
Desiderio occupò la città di Faenza, il
ducato di Ferrara e Comacchio, luoghi
tutti donati dal re Pippino e dai due
suoi figliuoli a s. Pietro. Con qual pretesto
non è chiaro, se non che si sa avere
il papa inviate lettere di buon inchiostro
a Desiderio per esortarlo alla
restituzione. La risposta sua fu che nol
farebbe, se prima non seguisse un abboccamento
<span class="pagenum" id="Page_312">[312]</span>
del papa con esso lui. Il motivo
di questo congresso era per indurre il
santo padre ad ungere e riconoscere per
re i figliuoli del re <i>Carlomanno</i>, che si
erano rifugiati sotto il suo patrocinio.
Ma il pontefice Adriano, a cui premeva
forte di non disgustare <i>Carlo Magno</i>, sostegno
unico suo quaggiù per gl'interessi
suoi temporali, si guardò ben dall'acconsentire
ai disegni del Longobardo.
Ora tra questa negativa e la carcerazione
e morte di Paolo Afiarta, partigiano
suo, Desiderio probabilmente montato
in collera, si diede a molestare ed occupare
gli stati della Chiesa romana. Non gli
bastò d'aver tolto all'esarcato i luoghi
sopra espressi; spinse ancora un esercito
più avanti con entrare ne' confini di Sinigaglia,
Montefeltro, Urbino, Gubbio,
dove furono commessi molti incendii,
saccheggi ed omicidii. E questo specialmente
avvenne in Blera nella Toscana
romana, dove uccisero i principali di
quella terra. Giunsero anche i Longobardi
ne' confini di Roma stessa, e si
impossessarono del castello d'Utricoli.
All'udir questi fatti, chi cercasse delicatezza
di coscienza e prudenza nel re
Desiderio, non la troverebbe. Perciocchè
dell'un canto non apparisce alcun giusto
motivo di cotal invasione, e dall'altro
doveva esso re aver dimenticato ciò che
era avvenuto sotto Astolfo suo predecessore,
gastigato dal re Pippino, e che
poteva a lui accadere anche di peggio
dalla potenza di Carlo Magno, difensore
della Chiesa romana, e principe giovane
voglioso d'accrescere i suoi stati, ed anche
malcontento di lui, per aver ricettati
i nipoti figliuoli di Carlomanno. In questi
tempi diede principio esso re Carlo alla
guerra contra de' Sassoni, popolo pagano,
popolo che s'era avvezzato a non
voler più riconoscere la sovranità dei re
franchi. Carlo Magno non era principe
da voler trascurare alcuno dei diritti
de' suoi predecessori, e ardeva più che
gli altri di voglia d'ingrandire la sua per
altro vastissima monarchia.
</p>

<p>
<span class="pagenum" id="Page_313">[313]</span>
</p>

<hr />
</div>

<div class="chapter">
<h2 class="hidden" id="DCCLXXIII">DCCLXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Adriano</span> I papa 2.</td>
  </tr>
  <tr>
    <td><span class="smcap">Costantino</span> Copronimo imperadore 54 e 33.</td>
  </tr>
  <tr>
    <td><span class="smcap">Leone</span> IV imperadore 23.</td>
  </tr>
  <tr>
    <td><span class="smcap">Desiderio</span> re 17.</td>
  </tr>
  <tr>
    <td><span class="smcap">Adelgiso</span> re 15.</td>
  </tr>
</table>

<p>
Bramoso più che mai il re Desiderio
di abboccarsi con papa <i>Adriano</i>, gli spedì
<i>Andrea</i> referendario e <i>Stabile</i> duca,
per esporgli questa sua intenzione. Mostrossi
pronto il papa a tale abboccamento
o in Pavia, o in Ravenna, Perugia
e Roma, purchè precedesse la restituzione
delle città ultimamente occupate.
Ma Desiderio ostinato più che mai rigettò
questa condizione, e proruppe in minacce
contra di Roma, passi tutti che
obbligarono il papa a spedire per mare
i suoi messi al re Carlo Magno colla
notizia di sì fatti insulti, e con implorare
il suo aiuto in tanta angustia e necessità.
Desiderio, giacchè non potea muovere
il papa a' suoi voleri, si avvisò di portarsi
egli in persona a parlare con lui, e di
adoperar la forza per indurlo a cedere.
Mossosi pertanto da Pavia con <i>Adelgiso</i>
suo figliuolo, coll'esercito de' Longobardi,
e colla moglie e coi figliuoli del fu
re Carlomanno, s'inviò alla volta di
Roma senza precedente concerto col
papa. Solamente mandò gente innanzi
ad avvisarlo della sua venuta. Adriano
coraggiosamente rispose che se non veniva
prima restituito il mal tolto, indarno
il re si prendeva quell'incomodo, perchè
assolutamente intendeva di non ammetterlo.
Quindi per precauzione fatte venire
a Roma le soldatesche della Toscana,
Campania e Perugia, e alcune ancora
delle città della Pentapoli, guernì fortemente
Roma, con trovar tutti disposti a
ben difenderla. Spogliò le chiese di san
Pietro e Paolo facendo portar tutti i lor
tesori entro la città, e chiudere con grossi
ferri le porte della basilica vaticana.
Poscia inviò al re Desiderio <i>Eustrazio</i>,
<span class="pagenum" id="Page_314">[314]</span>
<i>Andrea</i> e <i>Teodosio</i> vescovi di Albano, di
Palestrina e di Tivoli, ad intimargli una
forte scomunica, s'egli osava senza licenza
sua d'entrare ne' confini del ducato
romano. Era già pervenuto Desiderio
a Viterbo, e quivi intesa questa disgustosa
ambasciata, non ardì d'andare più
innanzi, e con gran riverenza e confusione
ne tornò indietro. Dopo ciò arrivarono
a Roma i messi di Carlo Magno,
cioè <i>Giorgio</i> vescovo, <i>Gulfrado</i> abbate
ed <i>Albino</i> confidente d'esso re, per chiarire,
se sussisteva quanto il re Desiderio
aveva esposto allo stesso re Carlo, con
volergli far credere restituite a s. Pietro
tutte le città e giustizie usurpate. Trovato
falso l'esposto, se ne tornarono in Francia,
e passando da Pavia, con tutte le
loro esortazioni nulla poterono ottenere
da Desiderio. Informato di ciò il re Carlo,
tornò ad inviargli de' messi, con pregarlo
di soddisfare al romano pontefice,
e con promettergli anche quattordicimila
soldi d'oro. Ma Desiderio divenuto cieco
nella sua malizia, e tutto ricusando, incautamente
si andava fabbricando la sua
rovina. Allora Carlo Magno, conoscendo
ormai che la sola forza potea liberar
da queste propotenze Roma e la Chiesa
romana, e ridondar l'uso dell'armi in
proprio profitto, unito l'esercito generale
di tutta la Francia, sen venne a
Genova, risoluto di passare in Italia.
Trovò che il re Desiderio accorso colla
sua armata alle Chiuse dell'Italia verso
il monte Cinisio, quivi s'era fortificato
in varie maniere, per contrastargli il
passo. Divise Carlo in due l'esercito suo,
e ne spedì l'una pel suddetto monte, l'altra
per monte di Giove.
</p>

<p>
Prima nondimeno di sperimentar le
suo armi, tornò ad inviare messi al Longobardo,
per indurlo pacificamente alla
restituzione, contentandosi di riceverne
una promessa, e tre nobili ostaggi per
sicurezza della parola. Ma ancor questi
vennero indarno. S'inoltrò l'esercito
franzese; ma trovata gagliarda opposizione,
già si disponeva a tornarsene indietro,
<span class="pagenum" id="Page_315">[315]</span>
quando all'improvviso s'intese
che Adelgiso figliuolo di Desiderio e tutti
i Longobardi, colti da un panico terrore
aveano presa la fuga, abbandonate le
tende e l'equipaggio, senza che alcuno gli
inseguisse. Agnello ravennate <span class="fnote">[Agnell., Pont. Raven. P. I, tom. 2 Rer.
Italic.]</span>, scrittore
del secolo susseguente, scrive che
Carlo Magno fu invitato in Italia da
<i>Leone</i> arcivescovo di Ravenna, il quale
anche per mezzo di Martino suo diacono
gl'insegnò il sito e la maniera di valicar
l'Alpi al dispetto de' Longobardi.
Questo si può credere un vanto de' Ravennati.
Sappiam di certo che Carlo venne
invitato dal papa; non sarebbe tuttavia
improbabile che anche quell'arcivescovo
fosse concorso col suo influsso a
muoverlo. L'autore poi della Cronica
novaliciense <span class="fnote">[Chronic. Navaliciense, P. II, tom. 1, Rer.
Italic.]</span> lasciò scritto essere stato
un buffone che scoprì ai Franchi la via
per passare in Italia. Quello scrittore si
scopre un romanziere in altri racconti.
Certo è bensì che senza contrasto calò
il re Carlo in Piemonte col suo fiorito
esercito, e tal timore incusse nel re Desiderio,
che altro scampo non ebbe che
di ritirarsi e chiudersi nella forte città di
Pavia, come appunto avea fatto il re Astolfo,
ma con esito differente da quello.
Che se Godifredo da Viterbo <span class="fnote">[Godefridus Viterbiensis, in Chronico.]</span>, a cui
prestarono fede molti de' moderni, scrisse
che a Selva-bella seguì un fiero fatto
d'armi tra i Franchi e Longobardi colla
peggio degli ultimi, laonde quel luogo
prese il nome di <i>Mortara</i>, si può, anzi
si dee un tal racconto mettere al ruolo
delle favole, perchè di tanti antichi storici
de' fatti di Carlo Magno, niuno conobbe,
niuno accennò questa battaglia;
e se questa fosse succeduta, n'avrebbono
essi avuta contezza e fatta menzione.
Restò dunque confinato a Pavia e circondato
da uno stretto assedio o blocco
il re Desiderio, probabilmente nel mese
<span class="pagenum" id="Page_316">[316]</span>
d'ottobre, come ha Anastasio <span class="fnote">[Anastas., in Hadriani I papae Vit.]</span>, e non
già di giugno, come scrisse l'autore della
Cronica del monistero di Volturno <span class="fnote">[Chronic. Vulturnense, P. II, tom. I. Rer.
Italic., pag. 402.]</span>.
Adelgiso figliuolo di Desiderio ebbe l'incombenza
di difendere Verona, città allora
delle più forti del regno longobardico,
che medesimamente restò assediata
dall'armi franzesi. Ma veggendo il re
Carlo, che comandava in persona la sua
armata sotto Pavia, essere un osso duro
quella città, si accinse a domarla coll'ostinazion
dell'assedio, o vogliam dire
del blocco; e però fatta colà venir la
regina <i>Ildegarda</i> co' suoi figliuoli, la quale
ivi gli partorì una figlia appellata <i>Adelaide</i>,
passò sotto l'assediata città le feste
del santo Natale. Intanto molte città longobardiche
oltre Po si sottomisero alla
potenza de' Franchi. Per attestato del
Fiorentini <span class="fnote">[Fiorentini, Memor. di Matilde, lib. 3.]</span> e di Cosimo della Rena <span class="fnote">[Cosimo della Rena, Serie de' duchi di
Toscana.]</span>,
in una carta del giugno di quest'anno si
trova nominato <i>Tachiperto</i> duca, cioè
governatore, nella città di <i>Lucca</i>. Ma che
questi reggesse la Toscana tutta non apparisce
da memoria alcuna.
</p>

<hr />
</div>

<div class="chapter">
<h2 class="hidden" id="DCCLXXIV">DCCLXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLXXIV</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Adriano I</span> papa 3.</td>
  </tr>
  <tr>
    <td><span class="smcap">Costantino</span> Copronimo imperadore 55 e 34.</td>
  </tr>
  <tr>
    <td><span class="smcap">Leone IV</span> imperadore 24.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 1.</td>
  </tr>
</table>

<p>
Continuava con vigore l'assedio ossia
blocco di Pavia nel marzo ancora
dell'anno presente, ed erano già passati
sei mesi dacchè v'era sotto il re <i>Carlo</i>
quando egli volle profittar di quell'occasione
con portarsi a Roma, parte per
divozione e parte per visitare il pontefice
<i>Adriano</i>. Si fece fretta affin di giugnere
colà nel sabbato santo, che in quest'anno
<span class="pagenum" id="Page_317">[317]</span>
cadde nel dì 2 d'aprile <span class="fnote">[Anastas. Bibliothec., in Hadriano I Papae.]</span>. Presentita
la di lui venuta, il pontefice tutto pieno
di gaudio gli mandò incontro i senatori
e magnati sino a Novi, trenta miglia
lungi da Roma, colle bandiere spiegate.
Un miglio poi presso alla città si trovarono
ad incontrarlo tutte le brigate della
milizia e i fanciulli delle scuole che portavano
rami di palme e d'ulivo, e fecero
con canto ed acclamazioni un festoso
accoglimento ad esso re dei Franchi.
Fuori ancora della città uscirono ad incontrarlo
tutte le croci ed insegne, come
era in uso di farsi per onore ne' tempi
addietro, allorchè l'esarco o il patrizio
si trasferiva a Roma, dove certo è che
essi esarchi e patrizii signoreggiavano con
autorità delegata dagl'imperadori. All'aspetto
delle suddette croci, smontò da
cavallo il re Carlo, e a piedi, col corteggio
de' suoi principi e nobili uffiziali, si
incamminò verso la basilica vaticana,
nel cui atrio papa Adriano con tutto il
clero e popolo romano lo aspettava. Nell'ascendere
colà baciò ad uno ad uno
tutti i gradini, e non sì tosto giunse dove
era il pontefice, che cordialmente si
abbracciarono. Poscia amendue, stando
Carlo alla destra, entrarono in san Pietro,
dove con canti ed orazioni restò
onorato l'arrivo di sì grande ospite. Fecero
appresso il loro ingresso nella città,
con essere preceduti vicendevoli giuramenti
per la lor sicurezza; e nel giorno
santo di Pasqua e ne' due dì seguenti si
attese alle divozioni. Venuto poi il mercordì,
fece istanza il papa al re Carlo,
perchè confermasse le donazioni fatte dal
re Pippino suo padre alla Chiesa romana;
al che puntualmente condiscese, e il
diploma di questa conferma fu posto sopra
l'altare di san Pietro. Qui è che
Anastasio specifica i confini e gli stati
allora donati, oppur confermati nella guisa
che di sopra all'anno 757 abbiam veduto
colle parole di Leone Ostiense. Ma
qualch'errore si può sospettare corso in
quel testo, perciocchè non è mai credibile
<span class="pagenum" id="Page_318">[318]</span>
una sì larga donazione in chi voleva
essere re de' Longobardi. Togliendosi da
questo regno l'esarcato, le provincie
della Venezia e dell'Istria, e tutto il ducato
di Spoleti e di Benevento, Parma,
Reggio, Mantova, Monselice e la Corsica,
paesi e città tutti espressi, secondochè si
pretende, nella donazione suddetta, cosa
mai veniva a restare del regno dei Longobardi
in potere di Carlo nuovo re dei
Longobardi? La disgrazia ha portato che
non sieno giunti ai dì nostri gli autentici
diplomi di quelle donazioni per poterne
ricavare la verità de' fatti. Ma intanto è
certo che la donazione fu fatta e confermata;
e andremo anche accennando alcuni
di quegli stati o donati o promessi;
ma insieme è fuor di dubbio che, a riserva
dell'esarcato, gli altri stati seguitarono
ad essere parte del regno longobardico
e di giurisdizione dei re d'Italia. Nè
si dee dissimulare che veramente sul ducato
di Spoleti acquistò allora il romano
pontefice qualche diritto. Abbiamo da
Anastasio che prima ancora dell'andata
di Desiderio a difendere le frontiere del
regno alle Chiuse dell'Alpi, alcune persone
di Spoleti e Rieti andarono a suggettarsi
a papa Adriano: in segno di che
si fecero tosare alla maniera de' Romani.
Ma da che fu posto in fuga l'esercito
longobardo alle suddette Chiuse, e le milizie
di Spoleti tornarono a casa, l'università
di quel ducato ricorse a Roma,
pregando il papa di prenderli al servigio
di san Pietro, e di farli tosare alla romana.
Ebbe esecuzione la lor domanda, ed
avendo essi eletto per loro duca <i>Ildebrando</i>
signor nobilissimo, venne questi confermato
dal papa. Diersi parimente a san
Pietro gli abitanti del ducato di Fermo,
Osimo, Ancona, e del castello di Felicità.
Se durasse poi questo dominio pontificio
sopra il ducato di Spoleti, comparirà tra
poco.
</p>

<p>
Proseguiva intanto l'assedio di Pavia,
nè potendo più reggere alla difesa il
re <i>Desiderio</i>, capitolò in fine la resa, con
restar prigioniere. Fu egli dipoi colla regina
<span class="pagenum" id="Page_319">[319]</span>
<i>Ansa</i> trasportato in Francia, dove
ebbe tempo per qualche anno ancora di
far penitenza de' suoi peccati. Scrivono
gli antichi storici ch'egli fu relegato a
Liegi sotto la cura di <i>Agilfredo</i> vescovo
di quella città. Ma Epidanno monaco di
san Gallo <span class="fnote">[Epidannus, Histor. apud Goldast., tom. 1.
Rer. Alamann.]</span> racconta ch'egli fu mandato
colla moglie in esilio al monistero di
Corbeia, dove <i>in vigilis et orationibus
et jejuniis et multis bonis operibus permansit
usque ad diem obitus sui</i>. Jacopo
Malvezzi <span class="fnote">[Malvecius, Chron. Brixian., tom. 14 Rer.
Italic.]</span>, vecchio storico di Brescia,
nota anch'egli di avere trovato presso
gli scrittori de' fatti di questo re, che
condotto a Parigi, attese quivi alle opere
della pietà; anzi salì così avanti nella
santità, che andando alla notte a visitar
le chiese, miracolosamente se gli aprivano
le porte delle medesime. Avrà egli
letto questi miracoli ne' romanzi, e non
già in accreditati scrittori. L'autore antico
della Cronica della Novalesa <span class="fnote">[Chronic. Novalic., P. II, tom. 2 Rer. Italic.]</span>,
che fa parimente menzione di tal prodigio,
ha del romanziere anch'egli in molti
altri suoi racconti. Per altro nel re Desiderio,
anche ne' tempi suoi felici, non
mancò la pietà e la religione. Giovanni
monaco autore della Cronica del monistero
di Volturno <span class="fnote">[Chronic. Vulturnens. lib. 3, P. II, tom. II,
Rer. Ital.]</span> ne parla così: <i>Hic
licet bello fuerit austerus, tamen plurimis
locis ecclesias construxit, ornavit, atque
dilavit rebus ac possessionibus multis. Deniqus
ex iussione principis Apostolorum
Petri, monisterium aedificavit in honorem
et vocabulum ejusdem nominis in Valle
Tritana</i>, ec. E già osservammo altrove
gl'insigni monisteri da lui fabbricati in
Brescia. Abbiamo anche osservato che
egli, allorchè il papa gl'intimò la scomunica,
se non desisteva dall'andare coll'esercito
a Roma, se ne tornò indietro
<i>con gran riverenza</i>. Diede mano alla
Chiesa romana per liberarla dall'usurpator
<span class="pagenum" id="Page_320">[320]</span>
Costantino falso papa. Ma in fine
per la soverchia sua ambizione e poca
prudenza precipitò dal trono, e andò a
finire in esilio i suoi giorni. <i>Adelgiso</i> suo
figliuolo, che s'era ricoverato o difeso in
Verona, probabilmente caduta che fu Pavia,
anch'egli quella città abbandonò alla
discrezion dei Franchi, e si mise in salvo.
Veramente abbiamo da Anastasio <span class="fnote">[Anastas. Bibliothec., in Hadriani I Papae
Vita.]</span>
che il re Carlo nell'anno precedente si
mosse dall'assedio di Pavia, ed in persona
andò con parte della sua armata
sotto Verona, e quivi stando, vennero a
mettersi nelle sue mani i nipoti, cioè i
figliuoli del fu re Carlomanno suo fratello,
colla lor madre, e con Auteario personaggio
illustre ed aio di que' principini,
che s'erano rifugiati colà con Adelgiso.
Cosa poi divenisse di questi principi,
lo tace la storia, verisimilmente per non
rivelare un fatto che tornava in discredito
d'esso Carlo, cioè la sua poca umanità
verso gl'innocenti nipoti. Potrebbe
talun dedurre dal racconto di Anastasio
che in mano di Carlo Magno venisse nell'anno
precedente anche la città di Verona.
Ma il chiarissimo marchese Scipione
Maffei <span class="fnote">[Maffei, Verona illustrata, lib. 11.]</span> nella sua Verona illustrata
osservò in un'antica pergamena,
che anche nell'aprile dell'anno corrente
si segnavano gli atti pubblici di quella
città coi nomi di <i>Desiderio</i> e di <i>Adelchi</i>,
tuttavia regnanti. Però resta evidente
che sino a questi tempi si sostenne Verona.
Ma al vedere disperati gli affari,
Adelgiso se ne fuggì al mare col suo
meglio, ed imbarcatosi a <i>Porto Pisano</i>,
come lasciò scritto Paolo Diacono <span class="fnote">[Paulus Diaconus, de Episc. Melitens.]</span>,
passò a Costantinopoli ad implorare l'aiuto
di quegli Augusti, che gli diedero
bensì un buon pascolo di parole, ma non
mai grandi forze per rimetterlo sul soglio.
Con che Carlo Magno non avendo
più contrasto, felicemente divenne re di
Italia, e conquistò, a riserva del ducato
<span class="pagenum" id="Page_321">[321]</span>
di Benevento, tutte le altre città e terre
di questo regno. Diede egli, per conseguente,
principio ad un'epoca nuova.
Pensa il padre Pagi, aver egli usate due
epoche diverse del regno longobardico;
l'una cominciata nel mese d'aprile e
l'altra dopo la presa di Pavia; e ch'egli
prima ancora di essa conquista venisse
riconosciuto per re dei Longobardi. Nel
Monistero di san Zenone di Verona una
carta scritta <i>regnante domno nostro Carolo</i>,
ec. <i>excellentissimo rege in Italia
anno septimo mensis magii per Indictione
tertia</i>, cioè l'anno 780, quando nulla vi
manchi, indica la prima epoca, verisimilmente
principiata dappoichè fu divenuto
padrone di Verona. Ma le notizie, che
ordinariamente si ricavano dalle carte
italiane, portano un'epoca il cui principio
cadde negli ultimi giorni di maggio,
o piuttosto nei primi di giugno dell'anno
presente <span class="fnote">[Antiquit. Ital., Dissert. I.]</span>, ne' quali egli trionfante
entrò nella superata reggia de' Longobardi.
</p>

<p>
Tanta facilità e felicità di Carlo Magno
in conquistare il regno d'Italia senza
battaglia alcuna, senza che gli facesse
opposizione città o fortezza veruna, a
riserva di Pavia che tenne saldo per più
di otto mesi, e di Verona che men tempo
resistè, potrebbe dar motivo a taluno di
maraviglia. Non avvenne così a torla di
mano ai Goti. Ma è da por mente che
le forze di Carlo Magno, padrone di tutta
la Gallia e di non poca parte della
Germania, tali erano, che i popoli giudicarono
più sano consiglio il cedere che
il resistere. Ma si aggiunsero a questa potenza
alcune ruote segrete, che agevolarono
non poco la rovina del re Desiderio.
Non si farà torto veruno alla memoria
del pontefice Adriano I in credere che
egli, autore della venuta in Italia del re
dei Franchi, impiegasse l'autorità e destrezza
sua in quanti occulti maneggi egli
potè, affinchè la nazione longobarda, e
massimamente gli antichi abitatori della
Italia concorressero ad accettare un re
nuovo senza contrasto. Ho io inoltre
<span class="pagenum" id="Page_322">[322]</span>
conghietturato altrove <span class="fnote">[Antiquit. Ital., Dissert. LXVII.]</span> che <i>Anselmo</i>,
abbate dell'insegne monistero di Nonantola
nel territorio di Modena, porgesse
non poco influsso alla depressione del re
Desiderio, e all'esaltazione del re di Francia,
giacchè resta una carta informe, atta
nondimeno a dar notizia di questi affari,
che contiene una sterminata donazion
di beni fatta da Carlo Magno ad esso
abbate, verisimilmente in ricompensa
de' buoni servigii a lui prestati in questa
impresa. Abbiamo un antico Catalogo
di quegli abbati, pubblicato dall'Ughelli <span class="fnote">[Ughell., Ital. Sacr. tom. V, in Episc. Tarvis.]</span>,
da cui apparisce che Anselmo governò
quel monistero per anni cinquanta:
<i>et ex his septem passus est exsilium a
Desiderio apud Casinum, sicut multorum
seniorum relatione didicimus</i>. Era stato
Anselmo duca del Friuli e cognato dei re
Astolfo e Rachis. Già vedemmo che Rachis,
tuttochè divenuto monaco, contrariò
a spada tratta Desiderio, allorchè
questi volle salire sul trono. Perciò Anselmo,
qual persona o nimica o sospetta,
non fu più veduto di buon occhio da esso
Desiderio, e non finì la faccenda che il
cacciò in esilio. Tali notizie ci fanno intendere
qual cosa troppo probabile che
l'abbate Anselmo, unitosi col papa, si
servisse del credito e delle parentele sue,
e della fazione dei re precedenti, contraria
a Desiderio, per ben servire in questa
congiuntura a Carlo Magno, con guadagnarli
l'animo di molti Longobardi.
In fatti, siccome asserisce l'antico Anonimo
salernitano <span class="fnote">[Anonym. Salernitan. P. II. tom. 2 Rer. Ital.]</span> ne' Paralipomeni
da me dati alla luce, non pochi dei Longobardi
insorsero contra del re loro in
favor dei Franzesi. <i>Dum iniqua cupiditate</i>
(così scrive egli) <i>Langobardi inter se consurgerent,
quidam ex proceribus langobardis
talem legationem mittunt Carolo
Francorum regi, quatenus veniret cum valido
exercitu, et regnum sub sua ditione
obtineret, asserentes, quia istum Desiderium
tyrannum sub potestate ejus traderent
<span class="pagenum" id="Page_323">[323]</span>
vinctum, et opes multas cum variis
indumentis, auro, argentoque intextis, in
suum committerent dominium. Quod ille
praedictus rex Carolus cognoscens, cum
Francis, Alemannis, Burgundionibus, nec
non et Saxonibus, cum ingenti multitudine
Italiam properavit. Postquam in Italiam
rex Carolus venit, rex Italiae Desiderius,
a suis quippe, ut diximus, fidelibus callide
est ei traditus: quem ille vinctum suis
militibus tradidit; et ferunt alii, ut lumine
eum privasset.</i> Che così passasse l'affare,
possiamo anche argomentarlo dalla fuga
che l'esercito longobardo prese al solo
comparir del re Carlo alle Chiuse delle
Alpi, senza aspettar di venir alle mani.
Finirono dunque i re di nazion longobarda,
ma non fini il regno dei Longobardi,
di cui assunse il titolo di re il vincitor
Carlo Magno. Cambio che tornò
anche in sommo vantaggio dell'Italia;
perchè, quantunque i sudditi dei re longobardi
godessero interna quiete e felicità,
e fossero governati con buone leggi
ed esatta giustizia, pure provarono dipoi
anche miglior trattamento sotto di Carlo
Magno, monarca che in altezza di mente,
possanza e dirittura di giudizio superò
tutti i re franchi e longobardi. E tanto
più perchè, siccome vedremo, da lì a
pochi anni esso diede all'Italia il suo re
particolare, cioè <i>Pippino</i> suo figliolo, venendo
con ciò a continuare in Italia la
corte regale, con soddisfazione di tutti i
sudditi. Ma si dee notare per tempo che
cadde bensì il re Desiderio, e il regno di
Italia pervenne a Carlo Magno; ma non
venne già per allora, siccome dissi, in
suo potere il ducato di Benevento, che
abbracciava la maggior parte di quello
che ora è regno di Napoli. <i>Arichi</i> ossia
<i>Arigiso</i> era in questi tempi duca di Benevento,
ed avea per moglie <i>Adelberga</i> figliuola
del re Desiderio. Udito che ebbe
egli abissata la fortuna del suocero, pretese
tosto di succedere nelle ragioni di
lui, con alzare perciò bandiera di sovranità;
e laddove fin qui avea portato il titolo
di <i>duca</i>, da lì innanzi cominciò ad
<span class="pagenum" id="Page_324">[324]</span>
intitolarsi <i>principe</i>, nome allora più cospicuo
dell'altro di duca, e significante
chi non riconosce superiore sopra di sè.
Si fece inoltre incoronare dai vescovi,
cominciò ad usare nei suoi diplomi la
formola <i>In sacratissimo nostro palatio</i>, e
tutto poscia si applicò alla difesa dei proprii
stati. Carlo, che aveva allora sulle
spalle la guerra coi Sassoni, i quali, profittando
della di lui lontananza, aveano
fatte non poche scorrerie ne' di lui stati,
non potendo applicare alla guerra dei
Longobardi beneventani, tornossene in
Francia, lasciando che Arigiso continuasse
in quelle parti la dispotica sua signoria.
Notizie tali sono state conservate da
Erchemperto <span class="fnote">[Erchempertus, P. I, tom. 2 Rer. Ital.]</span>, dall'Anonimo salernitano,
e da Leone Marsicano vescovo
ostiense.
</p>

<hr />
</div>

<div class="chapter">
<h2 class="hidden" id="DCCLXXV">DCCLXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCLXXV</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Adriano I</span> papa 4.</td>
  </tr>
  <tr>
    <td><span class="smcap">Leone IV</span> imperad. 25 e 1.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 2.</td>
  </tr>
</table>

<p>
Si partì in quest'anno da Costantinopoli
con una poderosa flotta di navi
<i>Costantino Copronimo Augusto</i>, risoluto
di portar la guerra contro de' Bulgari,
co' quali era da qualche tempo in rotta,
ed era anche succeduto più d'un cimento.
Ma arrivato che fu al castello di
Strongilo, stando in nave, diede fine alla
sua vita nel dì 14 settembre, con lasciar
dopo di sè un'abbominevol memoria
presso i cattolici per la fiera persecuzione
da lui fatta alle sacre immagini
e a chiunque le venerava e difendeva.
Rimase suo successor nell'imperio <i>Leone
IV</i> suo figliuolo, già dichiarato Augusto
e collega suo fin dall'anno 751, e
marito dell'augusta <i>Irene</i>. In quest'anno
ancora, soggiugne Teofane, <i>Teodoto</i> re
dei Longobardi con venire a Costantinopoli
ricorse all'aiuto dell'imperadore. Lo
autore della Miscella <span class="fnote">[Historia Miscella, tom. 1 Rer. Ital.]</span> ossia chi diede
<span class="pagenum" id="Page_325">[325]</span>
quella storia alla luce, credendo un errore
quel <i>Teodoto</i>, sostituì il nome di
<i>Adelgisa</i> nella versione del passo di Teofane.
Ma è da osservare il costume dei
Greci superbi, che nella corte loro cambiavano
in un greco nome il nome dei
principi stranieri. Così vedremo nel secolo
decimo <i>Berta</i> figliuola d'Ugo re di
Italia, maritata a Romano juniore, figliuolo
di Costantino Porfirogenota, assumere,
giunta che fu in Costantinopoli,
il nome d'<i>Eudocia</i>. L'andata di Arigiso
colà, e la protezion dell'imperadore, siccome
vedremo, mise de' sospetti e non
poca paura nel pontefice <i>Adriano</i>; e corse
anche voce ch'egli, tenendo intelligenza
coi duchi d'Italia, minacciasse di ricuperare
il suo regno. Ma questi erano
tutti spauracchi senza fondamento, perchè
Leone Augusto pensava a tutt'altro
che a portar le sue armi in Italia. Adelgiso
null'altro ottenne in quella corte,
che il titolo e la dignità di patrizio, e quivi,
siccome scrisse Eginardo, ossia l'autore
degli Annali lauresamensi, invecchiò,
e diede fine in istato privato ai suoi
giorni. Si crederà ciascuno, che dappoichè
Carlo Magno ebbe conquistato in
buona parte il regno longobardico, non
tardasse punto a restituire alla Chiesa
romana tutto quanto le era stato occupato
dai Longobardi, colla giunta ancora
del di più ch'egli avea promesso a
papa Adriano I. Infatti Sigeberto <span class="fnote">[Sigebertus, in Chron.]</span>, il
Dandolo <span class="fnote">[Dandul., in Chron., tom. 12 Rer. Ital.]</span> ed altri lasciarono scritto
ch'egli restituì tutto, immaginando quello
che dovea essere, ma non già quello
che fu. Volentieri corse negli anni avanti
il re Pippino a gastigare Guaifario potente
duca dell'Aquitania, usurpatore dei
beni delle chiese, perchè se gli offeriva
questo plausibil motivo di conquistar
quella provincia. Non fu minor lo zelo
di Carlo Magno suo figliuolo in prendere
per lo stesso titolo le armi contra del re
Desiderio, perchè v'andava unita la conquista
<span class="pagenum" id="Page_326">[326]</span>
d'un regno. Ma per disgrazia non
contento di aver acquistato sì bel paese,
trovava anche dolce il ritenere ciò che si
avea da restituire a s. Pietro. Non sono
a noi pervenute le lettere passate fra papa
Adriano e lui, nè i lor maneggi e patti,
allorchè trattarono di distronar Desidero.
Ne restano bensì dall'altre, dopo
questo fatto scritte da esso pontefice
al medesimo re Carlo, e conservate
nel Codice Carolino, ma senza che rimanga
vestigio del tempo, in cui furono
date. Da esse andremo vedendo con quale
puntualità Carlo Magno mantenesse la
sua parola. Intanto è da dire, aver giudicato
i padri Cointe e Pagi, che la lettera
quinquagesima quinta appartenesse al
precedente anno. Io la stimo piuttosto
dell'anno presente, oppure del susseguente.
Quivi dice papa Adriano che Gaufrido,
cittadin pisano, <i>retulit nobis de immensis
victoriis, quas vobis omnipotens et redemptor
noster Dominus Deus, per intercessionem
beati Petri principis Apostolorum
concedere dignatus est</i>. Se crediamo al
padre Pagi, non era per anche presa Pavia
allorchè fu scritta questa lettera. Ma
quali <i>immense vittorie</i> aveva mai riportate
Carlo Magno, dacchè calò in Italia e mise
l'assedio a Pavia? Niuna. Ben più probabile
sembra che tali <i>vittorie</i> riguardino
la Sassonia, dove nell'anno precedente
Carlo ripigliò la guerra, e nel presente
o in alcuno de' susseguenti riportò
molte vittorie. Soggiugne il papa, che nel
venire il suddetto Gaufrido a Roma, <i>Allone</i>
duca l'avea voluto uccidere, ed avea
posto spie per coglierlo, se tornava indietro.
Questo Allone era duca certamente
di Lucca; e, per attestato del Fiorentini
e di Cosimo della Rena, si cominciano
a trovar memorie di lui nelle carte
dell'archivio archiepiscopale di Lucca
sotto l'anno 782 e ne' susseguenti il che
può far dubitare che anche molto più
tardi fosse scritta la lettera suddetta quinquagesima
quinta da papa Adriano. Il qual
poscia prega il re Carlo di voler rimettere
in libertà i vescovi di Pisa, di Lucca
<span class="pagenum" id="Page_327">[327]</span>
e di Reggio, condotti da lui verisimilmente
in Francia, perchè sospettava della lor
fedeltà. Il dirsi dal papa che s'erano fatte
orazioni per esso re in Roma, <i>ab illo
tempore, et die, quo ab hac romana urbe
in alias partes profecti estis</i>, sembra piuttosto
indicar l'anno 782, in cui Carlo
andò in Sassonia, dopo essere stato nel
precedente a Roma.
</p>

<p>
A quest'anno poscia pretendono i
suddetti due scrittori che s'abbia a riferire
la epistola sessagesima terza del Codice
Carolino. Quivi il pontefice attesta
la sua allegrezza per aver inteso dalle
lettere di Carlo Magno, <i>quod Domino protegente
remeantes vos Saxonia, mox et
de praesenti, ad implenda, quae et polliciti
estis, properare desideratis</i>. Ma non in
questo solo anno fu in Sassonia il re
Carlo: vel richiamò la guerra anche in
altri susseguenti; e però non è certo
neppur il tempo d'essa lettera. Di qui
nondimeno a buon conto apprendiamo
che non aveva egli per anche eseguite le
promesse da lui fatte al romano pontefice.
Furono portate queste lettere al papa
da <i>Possessore</i> vescovo e da <i>Babigaudo</i>
abbate; e però si trova coerente a queste
la lettera quinquagesima ottava, in
cui Adriano scrive al re Carlo, che presentita
la venuta di questi due inviati,
avea mandato loro incontro per riceverli
un decente equipaggio. Ma ch'essi giunti
che furono a Perugia, in vece di continuare
il viaggio, erano iti ad abboccarsi
con <i>Ildebrando</i> duca di Spoleti, con far
anche presso di lui una lunga posata. Avea
loro scritto il papa, pregandoli di
passar prima a Roma per trattar con
loro de' correnti affari, dopo di che sarebbono
andati a Benevento. E pure essi,
nulla curando un tale invito, da Spoleti
s'erano portati a Benevento: cose
tutte che empievano di mille sospetti e
di non poco affanno l'animo d'esso pontefice.
Il quale perciò gli ricorda che la
mossa dell'esercito, e tante spese per la
guerra d'Italia non per altro erano state
fatte da Carlo <i>nisi pro justitiis beati
<span class="pagenum" id="Page_328">[328]</span>
Petri exigendis, et exaltatione sanctae
Dei Ecclesiae</i>, con aggiugnere una particolarità
di gran considerazione; cioè che
esso re avea, quando fu in Roma, fatta
l'offerta del <i>ducato di Spoleti</i> a s. Pietro
per sollievo dell'anima sua. <i>Quia et
ipsum ducatum vos praesentialiter obtulistis
proctetori vestro beato Petro per nostram
mediocritatem</i> (e non già a' tempi
di Pippino) <i>pro animae vestrae mercede</i>.
Conseguentemente il prega di liberarlo
da quell'afflizione, e di effettuar la promessa.
Ma il re Carlo non apparisce
punto che eseguisse mai la sua promessa
per conto del ducato di Spoleti, il quale
da lì innanzi non si truova signoreggiato
dai papi, ma bensì incorporato nel regno
d'Italia, e que' duchi sottoposti ai re di
Italia. Nella Cronica del monistero di
Farfa <span class="fnote">[Chron. Farfense, P. II. T. 11 Rer. Ital.]</span> si veggono atti del medesimo
Carlo Magno, ne' quali è mentovato <i>Hildeprandus
dux noster</i>, e in tutto si scuopre
re padrone sovrano di quel ducato,
e <i>Ildeprando</i> vassallo di lui, e non già
del romano pontefice, senza avere esso
papa veduta mai attenuta la donazione,
o promessa suddetta. E qui convien osservare
per conto del ducato di Spoleti
una notizia involta in molte tenebre.
Rapportò il padre Mabillone <span class="fnote">[Mabill., in Annal. Benedictin.]</span> una donazione
fatta nell'anno 787 al monistero
farfense da <i>Ildeperto</i> duca di Spoleti.
Tanto esso padre Mabillone quanto io
nelle annotazioni al medesimo documento,
da me pubblicato nella Cronica suddetta,
abbiamo creduto che fosse scritto
in quella carta <i>Ildeperto</i> ossia <i>Ildeberto</i>,
in vece di <i>Ildeprando</i> ossia <i>Ildebrando</i>,
il quale anche, per testimonianza del catalogo
antico de' duchi di Spoleti, posto
avanti alla cronica suddetta, tenne il
ducato di Spoleti dall'anno 774 sino ai
789. Ma ho io poscia avvertito avere
l'Ughelli accennato un altro documento
spettante all'anno 775, in cui si legge
espresso: <i>Dum nos Hildepertus gloriosus
dux ducatus spoletini residessemus Spoleti
<span class="pagenum" id="Page_329">[329]</span>
in palatio</i>, etc. Oltre a ciò, ho io rapportato <span class="fnote">[Antiquit. Ital. Dissert. LXVII.]</span>
varie notizie dell'archivio
farfense, chiaramente indicanti che questo
medesimo <i>Ildeberto</i> duca fece altri
atti in quel ducato nell'anno 778; e pur
ne' medesimi tempi vi comandava il duca
<i>Ildebrando</i>. Difficile a credere è che
sia stato cambiato in tutti que' documenti
il nome d'<i>Ildebrando</i> in quello <i>d'Ildeberto</i>;
e più verisimil sarebbe l'immaginare
che l'uno di que' duchi comandasse
a Spoleti e l'altro a Camerino; ovvero
che due duchi nello stesso tempo
avesse allora Spoleti, siccome gli ebbe
in altri tempi, se pure Ildebrando per
sospetti di sua fede in alcun tempo non
fu deposto, con risorgere poi come prima
nel grado suo. In fatti dalla lettera
quinquagesima nona del Codice Carolino,
scritta nel tempo stesso delle due precedenti,
papa Adriano screditò forte esso
duca <i>Ildebrando</i> appresso il re Carlo,
con fargli sapere essere ritornati da Benevento
Possessore vescovo e Rabigaudo
abbate, i quali avevano pregato istantemente
esso papa di ricevere in sua
grazia il suddetto Ildebrando che era
pronto a presentarsi davanti a lui in Roma.
Aggiugne ancora di aver penetrato
che il medesimo duca di Spoleti, <i>Arigiso</i>
duca di Benevento, <i>Rodgauso</i> duca del
Friuli, e <i>Regnibaldo</i> ossia <i>Reginaldo</i> duca
di Chiusi aveano tramata una congiura
con <i>Adelgiso</i> figliuolo di Desiderio, e destinato
ch'egli venisse nel prossimo marzo
con una flotta di Greci, affin d'assalire
<i>questa nostra città di Roma</i>, e di rimettere
in piedi il regno de' Longobardi.
Il perchè scongiura esso re Carlo di
porgergli senza dimora soccorso, e di venire
in persona a Roma per reprimere i
nimici di s. Pietro e della Chiesa romana,
e del popolo nostro della <i>repubblica</i>
de' Romani, <i>et ut ea, quae eidem Dei
Apostolo vestris propriis, pro animae vestrae
mercede, obtulistis manibus, ad effectum
perducatis</i>: dal che si conosce
<span class="pagenum" id="Page_330">[330]</span>
che Carlo Magno non avea per anche
dato effetto alle promesse sue.
</p>

<hr />
</div>

<div class="chapter">
<h2 class="hidden" id="DCCLXXVI">DCCLXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLXXVI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Adriano I</span> papa 5.</td>
  </tr>
  <tr>
    <td><span class="smcap">Leone IV</span> imperadore 26 e 2.</td>
  </tr>
  <tr>
    <td><span class="smcap">Costantino</span> Augusto 4.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 3.</td>
  </tr>
</table>

<p>
L'imperadore de' Greci <i>Leone</i>, fattosi
in quest'anno pregare dai suoi baroni,
perchè dichiarasse Augusto e collega nell'imperio
il picciolo <i>Costantino</i> figliuolo
suo e dell'imperadrice Irene, volentieri
s'accomodò alle istanze loro <span class="fnote">[Theoph., in Chronogr.]</span>; e però
Costantino cominciò a contar nel presente
anno quelli del suo imperio. Ancorchè
si trovasse il re <i>Carlo</i> impegnato
non poco nella guerra contra de' Sassoni,
popoli che per forza s'andavano oggi
sottomettendo, e domani tornavano a
ribellarsi; tuttavia premendogli forte gli
affari d'Italia, s'era già incamminato sul
fine del precedente anno alla volta d'Italia,
con solennizzare la festa del santo
Natale in Scelestat nell'Alsazia. <i>Rodgauso</i>
duca del Friuli, di nazion Longobardo,
veniva accusato per manipolatore
di una gran ribellione contra di lui, e
già abbiamo veduto quanto ne scrisse
ad esso re il pontefice Adriano. All'apparir
della primavera piombò il re Carlo
con poderose forze sopra il Friuli, e, per
attestato degli Annali de' Franchi <span class="fnote">[Annales Bertiniani.]</span>,
venuto alle sue mani esso Rodgauso, il
privò di vita. Assediò Stabilino suocero
di lui in Trivigi, e forzò quella città alla
resa. Ugone Flaviniacense <span class="fnote">[Hugo Flaviniacensis, in Chron.]</span> scrive che
Pietro <i>italiano</i> quegli fu che gli consegnò
essa città di Trivigi, <i>et ob hoc de Virdunensi
episcopatu honoratus est</i>. In quella
città celebrò il re Carlo la santa Pasqua,
e dopo aver prese l'altre città che s'erano
ribellate, in tutte mise degli uffiziali
franzesi. Ivi lasciò <i>Marcario</i> con titolo
<span class="pagenum" id="Page_331">[331]</span>
di <i>duca</i>. Poscia obbligato dalla guerra
de' Sassoni, se ne tornò vittorioso a ripigliar
l'armi contra di quei popoli. Sembra
eziandio che possa ricavarsi da tali
notizie, che al duca del Friuli fossero
allora sottoposte varie città, che fosse
formata la <i>Marca Trivisana</i>, o <i>del Friuli</i>.
Può parimente essere che a questi tempi
appartenga ciò che racconta il monaco
di s. Gallo <span class="fnote">[Monac. Sangall., lib. 2 de reb. gest. Caroli
M. apud. Duchesne, tom. 2.]</span> nella vita di Carlo Magno
con dire, che trovandosi egli nelle
parti del Friuli, perchè era freddo, portava
una pelliccia fatta di pelli conce di
castrato; imperciocchè per più secoli anche
in Italia fu in gran vigore l'uso delle
pellicce, siccome ho dimostrato altrove <span class="fnote">[Antiquit. Ital., Dissert. XXV.]</span>.
Erano capitati a Pavia nel mese
avanti mercanti veneziani, gente che più
d'ogni altra attendeva allora al commercio,
ed aveano portato di Levante una
gran copia di galanterie, e spezialmente
delle stoffe e delle pelli fine. Corsero tosto
i cortigiani di Carlo a provvedersene
con quell'ansietà con cui i mal accorti
Italiani corrono oggidì a comperare i
<i>bijoux</i> e le stoffe altramontane e forestiere,
e fecero poi bella comparsa con
quegli abiti. Venuto un dì di festa, dopo
la messa il re volle andare con essi cortigiani
alla caccia, ed era tempo freddo
e piovoso. Que' sontuosi abitini tutti bagnati
dalla pioggia e maltrattati dal bosco,
si trovarono la sera lacerati e ridotti
in pessimo stato, spezialmente dal
fuoco, a cui corsero que' nobili cacciatori
per iscaldarsi. Volle Carlo la mattina
seguente che comparissero con quelle
medesime vesti così guaste, ed allora dimandò
a que' vanerelli, qual abito fosse
più utile e prezioso: il suo che gli costava
un soldo, ed era restato bianco ed
illeso, oppure que' loro pagati sì caro e
che a nulla più servivano.
</p>

<p>
Furono di parere i padri Cointe e
Pagi che in quest'anno il medesimo pontefice
scrivesse al re Carlo la lettera quadragesima
<span class="pagenum" id="Page_332">[332]</span>
nona del Codice Carolino, con
esprimere l'afflizion sua, perchè dopo le
speranze a lui portate da <i>Filippo</i> vescovo
e da <i>Megisto</i> arcidiacono, ch'esso re Carlo
sarebbe colla regina <i>Ildegarde</i> venuto
a Roma avanti la Pasqua, per dare il
contento al papa di tenere al sacro fonte
<i>filium, qui nunc vobis procreatus est</i>; s'avvicinava
già il dì di Pasqua senza sentore
alcuno del loro viaggio. Crede il padre
Pagi che questo figliuolo di Carlo Magno
sia <i>Carlomanno</i>, appellato poscia <i>Pippino</i>,
che fu re d'Italia, e ch'egli nascesse in
quest'anno. Ma non par molto probabile,
che se qui si parla di Pippino, egli
nascesse nell'anno presente, riflettendo
alla data di questa lettera scritta prima
del dì 25 di marzo, in cui cadde la Pasqua,
e al tempo necessario al viaggio
de' suddetti inviati, e all'improbabilità
di condurre in mesi di verno a Roma
un principino poco fa nato. Comunque
sia, non sappiam bene se al presente
anno appartenga la predetta epistola quarantesima
nona. Certo è bensì che nella
medesima papa Adriano fa nuove istanze
per l'adempimento delle promesse:
dal che finora egli s'era astenuto. Aggiugne
le seguenti parole: <i>Et sicut temporibus
beati Sylvestri romani pontificis,
a sanctae recordationis piissimo Constantino
magno imperatore, per ejus largitatem
sancta Dei catholica et apostolica romana
Ecclesia, elevata atque exaltata
est, et potestatem in his Hesperiae partibus
largiri dignatus est: ita et in his vestris
felicissimis temporibus atque nostris
sancta Dei ecclesia, idest beati Petri apostoli,
germinet atque exultet, et amplius
atque amplius exaltata permaneat.</i> Passa
poi a dire che Carlo sarà chiamato un
nuovo Costantino, se ingrandirà la Chiesa
romana: parole tutte che sembrano
indicar già nata quella famosa donazione
di Costantino, che oggidì da tutti i saggi
vien riconosciuta per finta: non già che
Costantino non donasse molto alla Chiesa
romana, ma che le donasse stati e dominii
temporali. E di stati appunto pare
<span class="pagenum" id="Page_333">[333]</span>
che qui si parli, con soggiugnere poi altre
istanze per la restituzione de' patrimoni
e allodiali, spettanti per giustissimi
titoli alla Chiesa romana in varie
parti d'Italia. <i>Sed et cuncta alia</i> (seguita
egli a dire) <i>quae per diversos imperatores,
patricios etiam et alios Deum timentes,
pro eorum animae mercede, et venia delictorum,
in partibus Tusciae, Spoleto, seu
Benevento, atque Corsica, simul et Savinensi
patrimonio, beato Petro apostolo,
sanctaeque Dei et apostolicae romanae Ecclesiae
concessa sunt: et per nefandam gentem
Langobardorum abstracta et ablata
sunt, vestris temporibus restituantur.</i> E,
per giustificar meglio i diritti della sua
Chiesa, dice di avergli anche spedito
molte donazioni cavate dall'archivio lateranense.
Certo è da maravigliarsi come
Carlo Magno, dopo avere intrapresa la
spedizione d'Italia specialmente per reintegrare
la Chiesa romana ne' beni ad
essa occupati dai Longobardi, divenuto
che fu padron d'essa Italia, si mettesse
sì poco pensiero di restituirle e farle restituire
essi beni. E di qui parimente apparisce
che papa Adriano niuna autorità
doveva allora esercitare in Benevento e
Spoleti, nella Corsica e nella Sabina, la
qual ultima provincia almeno in parte
era in questi tempi sottoposta ai duchi
di Spoleti. Truovasi in quest'anno un
<i>Giovanni</i> duca, che s'intitola figlio del
fu duca <i>Orso</i> <span class="fnote">[Antiquitat. Italic., Dissert. XXI, pag. 197.]</span>, il quale fa una magnifica
donazion di beni al monistero di
Nonantola, situato <i>Pago Persiceta, territorio
Motinense</i>, dove era abbate <i>Anselmo</i>,
di cui s'è altre volte parlato. Di qual
città egli fosse duca non apparisce. Dice
egli che il casale, ossia villa della Verdeta,
era stata donata ad Orso duca suo
padre dal <i>serenissimo Astolfo re</i>. Questa
villa è del distretto di Modena.
</p>

<p>
<span class="pagenum" id="Page_334">[334]</span>
</p>

<hr />
</div>

<div class="chapter">
<h2 class="hidden" id="DCCLXXVII">DCCLXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLXXVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Adriano I</span> papa 6.</td>
  </tr>
  <tr>
    <td><span class="smcap">Leone IV</span> imperadore 27 e 3.</td>
  </tr>
  <tr>
    <td><span class="smcap">Costantino</span> Augusto 2.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 4.</td>
  </tr>
</table>

<p>
Benchè le lettere del Codice Carolino,
perchè prive d'ordine cronologico,
non ci lascino accertar gli anni in cui
furono scritte; pure sarà a me lecito il
rapportare al presente tutto quanto ivi
si legge intorno a <i>Leone</i> arcivescovo di
Ravenna. Nell'epistola cinquantesimaterza
d'esso Codice papa <i>Adriano</i> scrive a
<i>Carlo Magno</i> d'avere inteso dalle di lui
lettere, come il suddetto arcivescovo si
era portato in persona a visitare il re, e
ne mostra piacere; ma con soggiugnere,
che se Leone gli avesse prima notificato
il pensiero d'andarvi, con esso lui avrebbe
spedito un suo messo: tacitamente
significando che non molto gli piaceano
i lor colloquii senza l'assistenza di qualche
suo ministro. Si fece a credere il padre
Pagi <span class="fnote">[Pagius, ad Annal. Baron.]</span> che l'andata di questo arcivescovo
seguisse nell'anno antecedente,
allorchè il re Carlo si trovava in Trivigi.
Trovansi poi replicate nella stessa
lettera le istanze tante volte fatte, <i>ut velociter
ea, quae beato Petro pro magna
animi mercede, etc. per tuam donationem
offerenda spopondisti, adimplere jubeas,</i>
con aggiugnere che siccome san Pietro
portinaio del cielo l'ha aiutato a conquistare
il regno de' Longobardi, così
renderà anche coll'intercessione sua
presso Dio sottomesse a Carlo tutte l'altre
barbare nazioni. Seguita la lettera
quinquagesima prima, in cui Adriano ricorda
al re Carlo la promessa fatta di
spedire a Roma i suoi messi; ma essere
già passato novembre, senza che alcuno
si sia veduto. Perciò gli spedisce <i>Andrea</i>
vescovo e <i>Pardo</i> egumeno, ossia abbate,
ben informati degli affari, insistendo ancor
qui per l'esecuzione di quanto il re
<span class="pagenum" id="Page_335">[335]</span>
Pippino promise a san Pietro, e il medesimo
re Carlo avea confermato. Evvi
poi una giunta, con cui gli notifica, qualmente
Leone arcivescovo <i>postquam a vobis
reversus est, in nimiam superbiam elevatus,
nullo modo nostris praeceptionibus,
sicut antea, obedire voluit, sed brachio
forti usque hactenus in sua potestate detinere
videtur Imolam atque Bononiam,
dicens: quod easdem civitates nullo modo
beato Petro, neque nobis concessistis, nisi
tantummodo eidem Leoni archiepiscopo</i>.
Aggiugne d'avere spedito a Ravenna
Giorgio saccellario, affinchè facesse andare
a Roma i giudici delle città dell'esarcato,
e si facesse dare il giuramento dei
popoli; ma che l'arcivescovo l'aveva
impedito. E perciocchè il papa avea posto
per conte, cioè per governatore, nella
picciola città di Gavelio Domenico, raccomandatogli
dal medesimo re, da Leone
erano stati colà inviati dei soldati, che il
condussero prigione a Ravenna. Aveva
questi inoltre vietato l'andare a prendere
dal papa impiego a tutti gli abitanti
delle città dell'Emilia, cioè di <i>Faenza</i>,
del <i>ducato di Ferrara</i>, di <i>Comacchio</i>, di
<i>Forlì</i> e <i>Forlimpopoli</i>, <i>Cesena</i> e <i>Bobbio</i>. Di
Modena, Reggio, Parma, e Piacenza non
si parla, perchè queste non furono mai
comprese nelle donazioni dei re franchi.
Finalmente dice che per conto delle città
dell'una e dell'altra Pentapoli, cominciando
da <i>Rimini</i> sino a <i>Gubbio</i>, tutti
quei popoli erano ubbidienti al dominio
del sommo pontefice, pregando perciò il
re Carlo di metter freno alla superbia
di Leone arcivescovo, e di non permettere
che i beni da lui e dal padre conceduti
a san Pietro sieno usurpati dalla
gente maligna.
</p>

<p>
Similmente nella lettera cinquantesima
seconda fa il papa intendere a Carlo
Magno che nel dì 27 di ottobre essendogli
giunta una lettera di <i>Giovanni</i> patriarca
di Grado, immediatamente l'avea
spedita ad esso Carlo; ma con dispiacere,
per avere scoperto che <i>Leone</i> arcivescovo
di Ravenna avea prima dissigillata
<span class="pagenum" id="Page_336">[336]</span>
e letta quella lettera; nè per altro fine
che per farne sapere il tenore ad <i>Arigiso</i>
duca di Benevento, e agli altri nemici
del re e del papa. Ma confidar egli che
Carlo effettuerà tutte le promesse fatte
a san Pietro. A parte poi ripete ciò che
è detto di sopra della tirannica superbia
del suddetto Leone, che non lasciava
andar persona di Ravenna e dell'Emilia
a Roma, e andava vantando che
Carlo non avea conceduto a san Pietro
<i>Imola</i> e <i>Bologna</i>, ma sì bene a lui, che se ne
era messo in possesso. Leggonsi le medesime
doglianze nella lettera cinquantesima
quarta, e particolarmente vi si dice
che Leone arcivescovo, <i>postquam vestra
exellentia a civitate Papia in partes Franciae
remeavit, ex tunc tyrannico ac procacissimo
intuitu rebellis beato Petro et
nobis extitit, et in sua potestate diversas
civitates Æmiliae detinere videtur, scilicet
Faventiam, Forum populi</i>, ec. Ed aver
egli tentato anche lo stesso nella <i>Pentapoli</i>;
ma con trovar que' popoli saldi
all'ubbidienza della santa Sede. Perciò
se ne lamenta Adriano, mentre que' paesi
che ai tempi de' Longobardi la Chiesa
romana signoreggiava, ora sotto Carlo
re le sieno tolti. E circa il dirsi da Leone
arcivescovo che era stato a lui dato
l'esarcato di Ravenna con quel potere
che ebbe <i>Sergio</i> suo antecessore, risponde
essere stato consegnato l'esarcato a
<i>Stefano</i> suo predecessore e a lui stesso, e
volerne, per conseguente, il dominio, ed
essere ben noto che Sergio arcivescovo,
allorchè cominciò a cozzare con papa
Stefano III, fu levato di Ravenna; siccome
ancora che ne' tempi addietro si mandavano
colà da Roma i giudici a far giustizia
con altri atti di possesso e di signoria
in quelle parti. Perlochè si raccomanda
e prega il re Carlo di non permettere
questo danno ed obbrobrio alla
Chiesa di san Pietro, sì se vuole in questo
mondo lunga vita ed immense vittorie,
e nell'altro la celeste beatitudine.
Le parole latine riferite di sopra ci fan
conoscere che Leone arcivescovo cominciò
<span class="pagenum" id="Page_337">[337]</span>
nell'anno 774 a far da padrone nell'esarcato;
ed avendo seguitato non poco
a tener salda la preda, par difficile a
credere che così egli operasse senza precedente
scienza di Carlo Magno, e tanto
meno contra la di lui volontà, con restar
poi allo scuro come un re sì amico
e divoto della santa Sede comportasse
atti tali dall'arcivescovo di Ravenna in
vilipendio del sommo pontefice. Come
poi finisse questa controversia, non apparisce
chiaro nè dalle lettere di papa Adriano,
nè dalla storia di que' tempi. Sarebbonsi
probabilmente avute intorno a
ciò molte notizie dal pontificale di Ravenna,
scritto cinquant'anni dappoi da
Agnello, se quell'opera non fosse stata
(ha molto tempo) castrata, con pervenire
a noi troppo lacera e smunta. Dagli
atti nondimeno che si andran rammentando,
e dal non udirsi più sopra queste
doglianze del papa, abbastanza comprenderemo
che Leone dovette essere
messo in dovere, e che risorse nell'esarcato
il dominio temporale de' romani
pontefici. Si son poi fatti a credere il
Cointe e il Pagi che fosse scritta nel presente
anno da papa Adriano la lettera
quinquagesima del Codice Carolino. Abbiamo
da essa che il re Carlo faceva sperare
al papa la sua venuta in Italia pel
prossimo ottobre affine di effettuare le
promesse fatte a san Pietro, le quali restavano
tuttavia sospese. E perciocchè
Carlo era mal soddisfatto di Anastasio
messo del papa, per avere sparlato contra
di lui, e perciò gli negava il congedo;
duolsi di ciò il papa, allegando che
per la notizia di questo fatto i Longobardi
e Ravennati spargevano voci che non
passava più buona armonia fra il papa e
il re Carlo. In questi tempi, per attestato
del Dandolo <span class="fnote">[Dandulus, in Chronic., tom. 12 Rer. Italicar.]</span>, perchè <i>Maurizio</i> duca
ossia doge di Venezia aveva accresciuto
il suo merito col buon governo de' popoli,
i Veneziani in ricompensa dichiararono
suo collega nel ducato e successore
Giovanni suo figliuolo, venendo con
<span class="pagenum" id="Page_338">[338]</span>
ciò per la prima volta ad avere Venezia
due dogi nello stesso tempo; esempio
che, andando innanzi, produsse de' perniciosi
effetti.
</p>

<hr />
</div>

<div class="chapter">
<h2 class="hidden" id="DCCLXXVIII">DCCLXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLXXVIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Adriano I</span> papa 7.</td>
  </tr>
  <tr>
    <td><span class="smcap">Leone IV</span> imperadore 28 e 4.</td>
  </tr>
  <tr>
    <td><span class="smcap">Costantino</span> Augusto 3.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 3.</td>
  </tr>
</table>

<p>
Dopo avere l'infaticabil re Carlo costretti
colla forza i Sassoni negli anni
precedenti all'ubbidienza, e indotti non
pochi d'essi ad abbracciare la religione
di Gesù Cristo, volle in quest'anno far
pruova delle forze sue contra de' Saraceni
dominanti nella Spagna. Pertanto
con due eserciti per due diversi siti valicò
i monti Pirenei, prese Pamplona, Huesca
e Jacca; forzò Saragozza a dar degli
ostaggi, e fissò maggiormente la sua
autorità in Barcellona, Gironda e in altri
luoghi della Catalogna. Ma in ritornando
verso la Francia le truppe sue,
fra le quali si contavano ancora alcuni
reggimenti di Longobardi, allorchè furono
nelle cime de' Pirenei e ne' paesi stretti
di una valle, ebbero una fiera spelazzata
dai perfidi Guasconi che quivi stavano
imboscati in agguato, con restarvi
disfatta la retroguardia, e andare a
sacco tutto il loro equipaggio. Eginardo <span class="fnote">[Eginhardus, in Vita Caroli Magni.]</span>
racconta fedelmente il fatto, asserendo
che fra gli altri uffiziali della
regale armata quivi perirono Eginardo
soprintendente alla mensa del re, Anselmo
conte del palazzo, e Rolando governatore
della Marca di Bretagna. E questa
è la battaglia di Roncisvalle, divenuta
poi celebre ne' romanzi di Spagna, Francia
ed Italia, dove finsero i poeti restassero
uccisi i paladini di Francia, e particolarmente
l'invincibile Orlando (lo stesso
che Rolando), di cui nondimeno altra
memoria non ci ha conservato la vera
storia, se non le poche suddette parole
<span class="pagenum" id="Page_339">[339]</span>
di Eginardo. Il motivo che indusse
Carlo Magno a non continuar le conquiste
nella Spagna, in tempo appunto che i
Saraceni non aveano forze da opporgli,
fu la ribellione de' Sassoni. Vedendo
costoro impegnato il re col maggior nerbo
delle sue truppe nell'impresa della
Spagna, commossi spezialmente da <i>Witichindo</i>,
valoroso principe di quella nazione,
ripigliate l'armi, passarono il Reno,
giunsero fin presso Colonia, ed empierono
di stragi e d'incendii quelle contrade.
L'avviso d'essere tornato in Francia
sano e salvo il re Carlo, e qualche
reggimento spedito contra di loro, bastarono
a farli retrocedere; anzi sorpresi
dai Francesi al fiume Adarna, non pochi
d'essi rimasero messi a fil di spada
sul campo. Partorì in quest'anno la regina
Ildegarde al re Carlo due figliuoli
cioè <i>Lottario</i>, che da lì a due anni mancò
di vita, e <i>Lodovico</i>, che fu poi re d'Aquitania,
e col tempo suo successore ed imperadore.
Giacchè resta incerto il tempo
di non poche lettere di papa Adriano I
a noi conservate nel Codice Carolino,
sia a me lecito di rapportar qui un affare
trattato in esse. Nell'epistola sessantesima
nona fa esso papa istanza perchè
sia restituita a san Pietro una tenuta di
beni posti nella provincia della Sabina,
e destinati per la luminaria della basilica
vaticana e per le limosine a' poveri, che
lo stesso re Carlo avea confermato alla
Chiesa romana. A questo fine gli spedisce
<i>Agatone</i> diacono e <i>Teodoro</i> eminentissimo
console e <i>duca</i>, suo nipote. Poscia
nella lettera quinquagesima sesta gli dà
avviso come i suoi messi in compagnia
di quei del re, inviati <i>ad suscipiendum in
integro patrimonium nostrum ravennense</i>
(s'ha da scrivere <i>savinense</i>), aveano
trovato testimonii comprovanti che circa
cento anni addietro la Chiesa romana
avea posseduto quel patrimonio; e che,
ciò non ostante, esso interamente non
era stato restituito. Similmente nell'epistola
sessantesima ottava gli notifica la
buona disposizione dei messi regali per
<span class="pagenum" id="Page_340">[340]</span>
consegnare intero quel patrimonio a san
Pietro; ma che alcuni perversi ed iniqui
uomini di quel paese l'aveano impedito,
con aggiugnere che il re <i>Desiderio</i> avea
ben fatta la restituzion di molti poderi,
ma non di tutti. Da ciò comprendiamo
che la Sabina non era in questi tempi
sotto la signoria del romano pontefice,
perchè compresa nel ducato di Spoleti.
E se fosse stata dipendente dal ducato
romano, tanto più comparirebbe che il
papa allora non era signore nel temporale
di Roma e del suo ducato. Non si
intende poi perchè niuna menzione sia
quivi fatta del duca <i>Ildebrando</i>, dominante
in quel ducato: se pure in questi tempi
ne era egli duca, mentre dalle memorie
del monistero di Farfa, da me pubblicate <span class="fnote">[Antiquit. Italic., Dissert. LXVII.]</span>,
si truova in quest'anno <i>Ildeberto</i>
duca di Spoleti. Veggasi nondimeno
ciò che abbiam detto all'anno 775.
</p>

<hr />
</div>

<div class="chapter">
<h2 class="hidden" id="DCCLXXIX">DCCLXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLXXIX</span>. Indiz. <span class="scp">II</span>.</td>
  </tr>
  <tr>
    <td><span class="smcap">Adriano I</span> papa 8.</td>
  </tr>
  <tr>
    <td><span class="smcap">Leone IV</span> imperadore 29 e 5.</td>
  </tr>
  <tr>
    <td><span class="smcap">Costantino</span> Augusto 4.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 6.</td>
  </tr>
</table>

<p>
Dagli Annali d'Eginardo <span class="fnote">[Eginhardus, Annal. Franc.]</span> abbiamo
che nella primavera dell'anno presente
venne <i>Carlo Magno</i> a Compiegne, e partitosene,
allorchè era nella villa di Virciniaco,
se gli presentò <i>Ildebrando</i> duca di
Spoleti con dei gran regali. L'accolse
Carlo con tutta benignità, e dopo averlo
anch'egli regalato, il rimandò contento
al suo ducato. Tal notizia ci può far di
nuovo dubitare che questo duca fosse
prima decaduto dal governo di Spoleti,
e che in luogo suo quivi risiedesse <i>Ildeberto</i>,
da noi veduto duca di quella contrada
nell'anno precedente. Certo è che
nelle Carte farfensi non s'incontra da lì
innanzi menzione alcuna di questo <i>Ildeberto</i>,
ma solamente del duca <i>Ildebrando</i>.
Passò dipoi Carlo Magno colle armi contra
<span class="pagenum" id="Page_341">[341]</span>
de' Sassoni, i quali più che mai continuavano
nella loro ribellione, con riportar
sopra d'essi molti vantaggi. Potrebbesi
riferire a questi tempi la lettera
cinquantesima settima del Codice Carolino,
dove papa <i>Adriano</i> notifica al re
Carlo, come i Greci residenti nella provincia
dell'Istria, perchè <i>Maurizio</i> vescovo
in quelle parti esigeva le pensioni
spettanti alla Chiesa di Roma, aveano inventata
contra di lui una calunnia, cioè
ch'egli meditasse tradimento per mettere
in mano del medesimo Carlo quella provincia;
e però gli aveano cavati gli occhi.
Era ito a Roma il povero vescovo; e papa
Adriano l'avea rimandato e raccomandato
a <i>Marcario</i> duca del Friuli. Ora dunque
prega il re di ordinare ad esso duca
d'impiegare efficaci uffizii, affinchè questo
prelato possa restituirsi alla sua chiesa.
Da tutto ciò apparisce che l'Istria
doveva essere, almeno in parte, ritornata
in potere de' Greci. Circa questi tempi
fioriva <i>Teodoro</i>, che si truova console e
duca di Napoli.
</p>

<hr />
</div>

<div class="chapter">
<h2 class="hidden" id="DCCLXXX">DCCLXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCLXXX</span>. Indizione <span class="scp">III</span>.</td>
  </tr>
  <tr>
    <td><span class="smcap">Adriano I</span> papa 9.</td>
  </tr>
  <tr>
    <td><span class="smcap">Costantino</span> imperad. 5 e 1.</td>
  </tr>
  <tr>
    <td><span class="smcap">Irene</span> Augusta 1.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 7.</td>
  </tr>
</table>

<p>
Mise fine in quest'anno al regno e
al vivere suo <i>Leone IV</i>, imperadore dei
Greci <span class="fnote">[Theoph., in Chronogr.]</span>, mentre era intento a perseguitare,
non men di suo padre, chiunque
onorava e difendeva le sacre immagini.
Soprattutto grande schiamazzo aveva
egli fatto contro ad <i>Irene</i> Augusta sua
moglie, perchè le ne trovò due sotto un
guanciale, con gastigar lei mediante una
specie di divorzio, e poi severamente chi
gliele avea somministrate. Ma il tolse la
divina giustizia quando men sel pensava,
essendo mancato di vita nel settembre
dell'anno presente. Ebbe per successore
<span class="pagenum" id="Page_342">[342]</span>
<i>Costantino</i> suo figliuolo. Non ascendeva
l'età sua che ad anni dieci; e perciò la
imperadrice <i>Irene</i> sua madre ne assunse
la tutela, e cominciò con esso a contare
gli anni del suo imperio. Era donna piissima
e di cuor cattolico, e per conseguente
non tardò a rimettere in piedi la libertà
di monacarsi, e cessò ogni persecuzione
contro le suddette immagini; ma non
cessarono già le dispute fra gli sprezzatori
e i difensori delle medesime. E perciocchè
nel precedente febbraio era morto
<i>Niceta</i> patriarca eretico di Costantinopoli,
e gli era succeduto <i>Paolo</i>, personaggio
di sentimenti cattolici, ornato di
molte virtù, cominciò la Chiesa di Dio
a respirar presso i Greci; ma nello stesso
tempo gli Arabi, ossia i Saraceni, maltrattavano
forte in Soria i cristiani, e
spianavano le loro chiese. Continuò in
quest'anno il re <i>Carlo Magno</i> la guerra
contra de' Sassoni con tal felicità, che
non pochi d'essi vennero a riconoscerlo
per loro sovrano, e presero anche in apparenza
il sacro battesimo, per farsi credere
tutti attaccati a questo principe <span class="fnote">[Annal. Franc. Moissiac.]</span>,
con professare la di lui religione. Mandò
egli ad abitar nella Sassonia e a predicarvi
la fede di Cristo alcuni vescovi, preti
ed abbati; e veggendo l'interno de' suoi
regni in pace, credendo eziandio oramai
terminato ogni affare per l'avvenire coi
Sassoni, si dispose a venir in Italia, per
visitar questo regno, e massimamente per
far le sue divozioni a Roma ed abboccarsi
con papa <i>Adriano</i>. A questo medesimo
anno riferirono i padri Cointe e Pagi la
lettera sessantesima quarta del Codice
Carolino, dove si parla dell'occupazione
di Terracina, fatta dai Napoletani in pregiudizio
della Chiesa romana. Ma non la
vedremo scritta molto dappoi. Potrebbe
piuttosto essere che al presente non appartenesse
la lettera sessagesima del medesimo
pontefice, in cui egli notifica al re
Carlo d'essere stato assicurato da <i>Stefano</i>
vescovo (egli era insieme duca) di
<span class="pagenum" id="Page_343">[343]</span>
Napoli <span class="fnote">[Johann. Diac., in Vit. Episcopor. Neapol.
P. II, tom. I Rer. Italic.]</span>, che l'imperador Costantino
avea dato fine alla sua vita. Ma certo è
ch'esso Costantino sopravvisse a papa
Adriano. Però o quella fu una voce falsa,
oppure il Papa scrisse della morte di
<i>Leone</i> Augusto, e i copisti inavvertentemente
vi misero <i>Costantino</i>. In essa lettera
poi si lamenta acremente Adriano
di <i>Reginaldo</i> (lo stesso è che <i>Rinaldo</i>)
stato già gastaldo nel castello di Felicità
(oggidì vien creduto Città di Castello )
ed ora duca di Chiusi, perchè era ito con
una brigata di gente armata alla stessa
città del castello di Felicità, e ne avea
condotto via molti di quegli abitanti,
quantunque quello fosse luogo donato e
confermato dallo stesso re a san Pietro.
Perciò vivamente il pregava di levar di
posto costui, e tanto più perchè a tempo
ancora del re Desiderio egli era stato
seminator di liti e discordie dovunque
poteva.
</p>

<hr />
</div>

<div class="chapter">
<h2 class="hidden" id="DCCLXXXI">DCCLXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Adriano I</span> papa 10.</td>
  </tr>
  <tr>
    <td><span class="smcap">Costantino</span> imperadore 6 e 2.</td>
  </tr>
  <tr>
    <td><span class="smcap">Irene</span> Augusta 2.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 8.</td>
  </tr>
  <tr>
    <td><span class="smcap">Pippino</span> re d'Italia 1.</td>
  </tr>
</table>

<p>
Da tutti gli Annali di Francia abbiamo
l'andata in quest'anno del re <i>Carlo</i>
a Roma. Solennizzò egli le feste del santo
Natale del precedente anno in Pavia,
insieme colla regina <i>Ildegarde</i> sua consorte;
e venuta poi la primavera, si mise
in viaggio alla volta di Roma, per trovarsi
nel giorno santo di Pasqua, cioè
nel dì 15 di aprile, conducendo seco due
de' suoi piccioli figliuoli, cioè <i>Carlomanno</i>
e <i>Lodovico</i>. Giunto colà, ed accolto
con tutti gli onori, fece battezzare (per
quanto si può credere nel sabbato santo)
<i>Carlomanno</i> da papa Adriano, il quale
con levarlo ancora dal sacro fonte divenne
suo padrino. Ma in tal congiuntura
<span class="pagenum" id="Page_344">[344]</span>
il papa gli mutò il nome di Carlomanno
in quello di <i>Pippino</i>, sotto il quale
fu poi riconosciuto da tutti. Nel solennissimo
giorno seguente, ad istanza di
Carlo Magno, il medesimo papa consecrò
in re i suddetti due principi, cioè <i>Pippino</i>
sopra l'Italia e <i>Ludovico</i> sopra la Aquitania.
Soddisfatto ch'ebbe il re Carlo
alla sua divozione, e trattando de' correnti
affari col sommo pontefice, sen venne
a Milano, dove l'arcivescovo <i>Tommaso</i>
diede il battesimo a <i>Gisla</i> figliuola d'esso
re e della regina Ildegarde. Dopo di
che Carlo se ne tornò in Francia, lasciando
l'Italia assai quieta. Fra gli altri affari
che si trattarono in Roma fra il papa
e Carlo Magno, uno de' principali fu
l'accasamento desiderato da <i>Irene</i> imperadrice
di <i>Costantino</i> Augusto suo figliuolo
con <i>Rotrude</i> figliuola d'esso re
Carlo. Teofane scrive <span class="fnote">[Theoph., in Chronogr.]</span> che a questo
fine nell'anno presente essa imperadrice
inviò Costante sacellario e Mamalo primicerio
per suoi legati a Carlo, per farne
la dimanda; e secondo la Cronica
moissiacense <span class="fnote">[Chronic. Moissiacens., tom. 3 Du-Chesne.]</span>, gli sponsali fra questi
due principi furono realmente contratti
mentre il re si trovava in Roma; ma
secondo altre storie, solamente nell'anno
787 seguirono questi sponsali. Restò
presso di questa principessa Elisco eunuco
e notaio, per insegnarle la lingua
greca, e accostumarla ai riti della corte
imperiale. Ma non ebbe poi effetto questo
maritaggio per imbrogli politici sopravvenuti
col tempo tra Irene e suo figliuolo.
Un altro affare di molta conseguenza
fu parimenti maneggiato in Roma
fra il pontefice e il re Carlo. Passavano
de' grandi dissapori fra esso re e
<i>Tassilone</i>, potentissimo allora duca di
Baviera, perchè l'ultimo sdegnava di riconoscere
per suo sovrano il re de' Franchi.
Carlo andava pazientando, per risparmiare,
se si poteva, l'esorcismo della
forza. Però ricorse prima alle vie pacifiche,
cioè al ripiego che il papa invierebbe
<span class="pagenum" id="Page_345">[345]</span>
a Tassilone i suoi legati per indurlo
alla conoscenza del suo dovere.
In fatti con Ricolfo cappellano ed Eberardo
coppier maggiore del re andarono
due legati del papa, cioè <i>Formoso</i> e <i>Damaso</i>
vescovi, e tanto esortarono per
parte del pontefice il duca Tassilone a
volersi ricordare de' giuramenti prestati
al re Pippino e a' suoi figliuoli, che l'indussero
a portarsi a Vormazia, dove era
il re Carlo, al quale di nuovo prestò giuramento
di fedeltà, ma con dimenticarsene
da lì a poco, quantunque in mano
di lui avesse lasciato degli ostaggi. Fu in
quest'anno che Carlo Magno imparò a
conoscere <i>Paolino</i>, cioè quel personaggio
che col tempo riuscì patriarca d'Aquileia,
insigne non meno per la sua letteratura,
che per la sua santità. Fra le doti
mirabili di quel gran monarca si contava
l'amor delle lettere e la premura di
piantarle e propagarle per tutti i suoi
regni: premura tanto più riguardevole,
perchè allora l'Italia si trovava involta
in una somma ignoranza, fuorchè Roma,
dove sempre furono in credito le sacre
lettere. Anche in Benevento il duca <i>Arigiso</i>
accoglieva tutti i letterati, e specialmente
manteneva una mano di filosofi.
Ma in quasi tutte l'altre città, a riserva
di qualche tintura di grammatica, di cui
erano maestri nelle castella i parrochi,
e alcun altro nelle città, le scienze e le
bell'arti erano in un miserabile stato.
Peggio anche stava la Francia, se non
che il nobilissimo genio di quel monarca
vi tirò dalla Scozia e Irlanda alcuni monaci
letterati, e specialmente il celebre
<i>Alcuino</i>, che introdusse e dilatò felicemente
per tutta la Francia lo studio delle
lettere.
</p>

<p>
Abbiamo ancora da Eginardo <span class="fnote">[Eginhardus, in Vita Caroli Magni.]</span>
che lo stesso re Carlo, benchè giunto
all'età virile, ebbe per suo maestro di
grammatica <i>Petrum pisanum diaconum
senem</i>. E di questo medesimo <i>Pietro da
Pisa</i> scrive il sopraddetto Alcuino <span class="fnote">[Alcuin., Epist. 15 ad Carolum Regem.]</span> di
<span class="pagenum" id="Page_346">[346]</span>
averlo in sua gioventù conosciuto in Pavia;
e ch'esso Pietro avea avuta una
disputa con Giulio giudeo, la qual anche
si leggeva scritta. Aggiugne in fine: <i>Idem
Petrus fuit qui in palatio vestro</i> (cioè in
Aquisgrana) <i>grammaticam docens claruit</i>.
Fortunato può dirsi in questi tempi ancora
il Friuli, perchè quivi fioriva il suddetto
<i>Paolino</i> maestro di grammatica, il
quale, fatto ricorso in quest'anno al re
Carlo, ottenne in dono alcuni beni, già
confiscati a Gualdandio figliuolo del fu
Mimone da Laberiano, <i>quae ad nostrum
devenerunt palatium, pro eo quod in campo
cum Forticauso inimico nostro</i> (si dee
scrivere <i>Roticauso</i>, già duca del Friuli,
di cui parlammo all'anno 776) <i>a nostris
fidelibus fuerit interfectus</i>. Il diploma di
Carlo Magno è rapportato intero dal
cardinal Baronio <span class="fnote">[Baron., Annal. Eccl., ad ann. 802.]</span> e dal padre Bollando <span class="fnote">[Bollandus, Act. Sanctor. ad diem 11 januarii.]</span>.
Tal dono si dice ivi fatto <i>venerabili
Paulino artis grammaticae magistro</i>:
titolo indicante ch'egli era già prete. Il
diploma fu dato <i>XV kalendas julii, anno
octavo regni nostri e Loreia civitate</i>. Più
verisimile è che l'<i>anno ottavo</i> del regno
di Carlo appartenga qui all'epoca del
regno longobardico, cioè all'anno presente
781, piuttostochè a quella del regno
francico, trattandosi di diploma fatto
in Italia. Della vittoria riportata nell'anno
776 dal re Carlo contra del suddetto
<i>Rodgauso</i> duca del Friuli, che s'era
ribellato, noi troviam menzione nel
medesimo diploma. La città di <i>Loreia</i>,
dove fu fatta questa concessione, vien
creduta dal Cointe la villa di <i>Loreo</i>, posta
nel dominio veneto, presso alla sboccatura
di Po grande nel mare. Il padre
Pagi <span class="fnote">[Pagius, in Critic. Baron. ad ann. 801.]</span> crede incerto quel luogo. Ma in
vece di <i>Loreia</i>, si ha da scrivere in esso
documento <i>Eboreia</i>, cioè nella città di
<i>Ivrea</i>. Colà era giunto il re Carlo in tornando
da Roma in Francia. Ora <i>Paolino</i>
suddetto tale stima si guadagnò nel Friuli
e presso il re Carlo, che essendo passato
<span class="pagenum" id="Page_347">[347]</span>
al paese dei più <i>Sigualdo</i> patriarca
d'Aquileia, venne egli eletto per suo
successore in quella sacra sede, sommamente
dipoi illustrata da lui colla santità
della vita e co' suoi libri. Intanto di qui
impariamo non susistere l'opinion del
Baronio, dell'Ughelli e del Bollando, che
mettono l'elezione di san Paolino in patriarca
d'Aquileia nell'anno 773. Al padre
de Rubeis <span class="fnote">[De Rubeis, Monument Eccl. Aquilejens.
pag. 333.]</span> parve dipoi probabile
che Sigualdo mancasse di vita nell'anno
776, e che Paolino a lui immediatamente
succedesse, scrivendo il monaco
di san Gallo, che Carlo Magno si trovava
nel Friuli, allorchè venne a morte il patriarca
di quella Chiesa, e non avendo
questi voluto nominar un successore,
Carlo gliene sostituì uno; e questi sembra
essere stato <i>Paolino</i>. Ma se veramente
l'epoca suddetta riguardasse il regno
longobardico, converrebbe differire cinque
anni dappoi la di lui esaltazione, e
fors'anche più tardi; perchè allora Paolino
non vien chiamato se non maestro
di grammatica. Nè il passo del monaco
sangallese ci assicura punto che immediatamente
succedesse Paolino a Sigualdo.
Oltre di che, anche nell'anno presente
781 potè il re Carlo nel ritorno in
Francia visitare il Friuli, e succedere
allora la morte di Sigualdo. Ma in fine
a noi dee bastare che quest'uomo insigne
fu promosso al patriarcato d'Aquileia,
e che tornerà occasione di parlare
di lui più di una volta. Merita poi d'essere
aggiunto ciò che il suddetto monaco
di san Gallo narra nella vita di Carlo
Magno <span class="fnote">[Monac. Sangallensis, lib. 3, cap. 1, apud Du-Chesne,
tom. 2. Annal. Franc.]</span>, cioè che nel principio del regno
di lui le lettere in Francia, siccome
accennai poco fa, erano affatto per terra.
Vennero colà dall'Irlanda due monaci
benedettini, ben addottrinati nelle sacre
scritture e nelle lettere profane, che invitavano
la gente a comperar da loro la
sapienza. Informato di questa novità il
<span class="pagenum" id="Page_348">[348]</span>
re, volle vederli, e scoperto il loro sapere,
ne fermò uno, appellato <i>Clemente</i>, in
Francia, con ordine di fare scuola ai
nobili e plebei che bramassero d'imparare.
<i>Alterum vero in Italiam direxit, cui
et monasterium sancti Augustini juxta
Ticinensem urbem delegavit, ut qui ad eum
voluissent, ad discendum congregari potuissent.</i>
Il nome di questo letterato monaco
non è passato a nostra notizia. La
sua spedizione in Italia fu dopo l'anno
774. E così in Pavia, coll'aiuto di
questo valente maestro, cominciò a risorgere
la letteratura.
</p>

<hr />
</div>

<div class="chapter">
<h2 class="hidden" id="DCCLXXXII">DCCLXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXII</span>. Indizione <span class="scp">V</span>.</td>
  </tr>
  <tr>
    <td><span class="smcap">Adriano I</span> papa 11.</td>
  </tr>
  <tr>
    <td><span class="smcap">Costantino</span> imperad. 7 e 3.</td>
  </tr>
  <tr>
    <td><span class="smcap">Irene</span> Augusta 3.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 9.</td>
  </tr>
  <tr>
    <td><span class="smcap">Pippino</span> re d'Italia 2.</td>
  </tr>
</table>

<p>
Aveva l'imperadrice <i>Irene</i> nell'anno
precedente fatta pace coi Saraceni, pace
al certo vergognosa, perchè si convenne
di pagare un annuo tributo a que' Barbari <span class="fnote">[Teoph., in Chronogr.]</span>
sotto nome di regalo; ma pace
necessaria e utile alla situazione in cui
si trovavano gli affari dell'impero orientale.
Spedì ella nell'anno presente un
buon esercito contra degli Sclavi ossia
Schiavoni; ricuperò la città di Salonichi
e la Grecia; ed essendo penetrate le milizie
della sua flotta nel Peloponneso, o
vogliam dire nella Morea, ne condussero
via una gran quantità di schiavi e di
preda; segno che in essa Morea doveano
allora aver fissato piede e dominio
gli Schiavoni stessi. Non fu men fortunata
per <i>Carlo Magno</i> <span class="fnote">[Annales Bertinian. Eginhard.]</span> la campagna
di quest'anno. Al feroce <i>Witichindo</i> riuscì
di muover di nuovo a ribellione una
parte della Sassonia. Colà accorsero le
schiere franzesi, e seguì combattimento
sanguinoso coi nemici. Itovi poi in persona
Carlo Magno, si vede venir pentita
<span class="pagenum" id="Page_349">[349]</span>
a' piedi quella nazione, che gli diede in
mano i ribelli, parte de' quali pagò colla
morte, ed altra coll'esilio la pena della
lor ribellione. Witichindo se ne fuggì nel
paese de' Normanni, popolo delle provincie
poste al mar Baltico, cioè della Danimarca,
Svezia ed altre di quelle contrade.
Erasi tenuta in questo medesimo
anno dal re Carlo una dieta in Colonia,
dove comparvero gli ambasciatori di <i>Godefrido</i>
re de' Normanni, siccome ancora
quei di <i>Cagano</i>, cioè del re degli Avari
ossia degli Unni dominanti nell'Ungheria,
poichè tutti veneravano e temevano
la possanza formidabile del re de' Franchi.
Merita qui d'essere rammentato,
perchè fiorì in questi tempi, <i>Paolo Diacono</i>,
a cui siam non poco tenuti per la
storia de' Longobardi. Senza l'aiuto suo
sarebbe restata in troppe tenebre la storia
d'Italia per anni dugento. Era egli di
nazion longobarda. I suoi maggiori fissarono
la stanza nel Foro di Giulio, cioè
in Cividal del Friuli, dove ancora venne
egli alla luce, per attestato di Erchemperto <span class="fnote">[Erchempertus, Hist. P. I. T. II Rer. Ital.]</span>,
anzi del medesimo Paolo <span class="fnote">[Paulus Diaconus, lib. 4. cap. 39 Histor.]</span>.
Pare che l'epitafio composto da Ilderico
suo discepolo, il quale fu poi abbate di
Monte Casino, il faccia nato in Aquileia.
Vivente il re Rachis, Paolo fu allevato
nella real corte, e studiò lettere sotto
Flaviano, grammatico di molto grido.
Abbracciava allora il nome di grammatica
non solamente lo studio della lingua
latina, ma anche l'oratoria, la poesia, e
la cognizione degli antichi autori latini,
sì di prosa che di verso. Servì poscia al
re Desiderio di consigliere e cancelliere,
per quanto s'ha dal suddetto Erchemperto
e da Leone Ostiense <span class="fnote">[Leo Ostiensis, Chron. Casinens. l. 1, c. 15.]</span>. Dopo la
caduta di Desiderio, Paolo Diacono passò
in Francia; e poscia, forse perchè insorse
qualche sospetto contra di lui,
verisimilmente si ritirò in Benevento
sotto la protezione del duca <i>Arigiso</i>, principe
che per gran tempo ricusò di sottomettersi
<span class="pagenum" id="Page_350">[350]</span>
alla signoria di Carlo Magno.
Ma l'Anonimo salernitano <span class="fnote">[Anonymus Salernitanus, P. II, tom. 2,
Rer. Italic.]</span> nella parte
della Storia da me data alla luce, racconta
aver bensì Paolo guadagnata la grazia
di Carlo Magno, già divenuto re de' Longobardi;
ma che accusato due volte di
aver voluto uccidere esso re in vendetta
di Desiderio, tante istanze fecero contra
di lui i baroni del palazzo, che Carlo una
volta ordinò che gli fosse tagliata la mano;
e un'altra che gli fossero cavati gli
occhi; ma che sempre pentito ne rivocò
l'ordine, contentandosi di mandarlo in
esilio nell'isola di Tremiti. Di là fuggitosene
Paolo, si ricoverò alla corte del
suddetto Arigiso, a cui fu carissimo, ma
specialmente ad <i>Adelberga</i> figliuola di esso
re Desiderio e moglie di quel principe.
Leone Marsicano, ossia Ostiense, copiò
dal Salernitano questo racconto. Ma
l'avveduto padre Mabillone <span class="fnote">[Mabill., Annal. Benedict., lib. 24, cap. 73.]</span> prima
d'ora lo giudicò favoloso per le circostanze
inverisimili che l'accompagnano.
Quel che pare non potersi negare, Paolo
Diacono fu nella corte di esso principe
di Benevento, dove compose la storia dei
Longobardi e parte della storia Miscella.
Poscia in Monte Casino si fece monaco,
e lavorò altri libri; e di certo abbiamo
che fra Carlo Magno e lui passò molta
familiarità e corrispondenza di lettere.
</p>

<hr />
</div>

<div class="chapter">
<h2 class="hidden" id="DCCLXXXIII">DCCLXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Adriano I</span> papa 12.</td>
  </tr>
  <tr>
    <td><span class="smcap">Costantino</span> imperad. 8 e 4.</td>
  </tr>
  <tr>
    <td><span class="smcap">Irene</span> Augusta 4.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 10.</td>
  </tr>
  <tr>
    <td><span class="smcap">Pippino</span> re d'Italia 3.</td>
  </tr>
</table>

<p>
Restò sommamente sconsolato in
quest'anno il re Carlo per la morte immatura
della regina <i>Ildegarde</i>, moglie
sua dilettissima, che in età di ventisei
anni finì di vivere nell'ultimo dì d'aprile,
e da alcuni, secondo la facilità d'allora,
<span class="pagenum" id="Page_351">[351]</span>
fu registrata nel catalogo de' santi.
Lasciò essa dopo di sè tre figliuole e tre
figliuoli viventi, cioè <i>Carlo</i> primogenito,
destinato ad essere re di Francia, <i>Pippino</i>
già re d'Italia, e <i>Lodovico</i> già re d'Aquitania.
Mancò eziandio di vita la regina
<i>Berta</i>, madre di Carlo Magno, nel dì 12 di
luglio. E perciocchè esso Carlo era principe
poco inclinato alla continenza, non
andò molto che prese un'altra moglie,
cioè <i>Fastrada</i>. Tornarono ancora in quest'anno
a ribellarsi i Sassoni, ma l'invitto
re in due battaglie talmente li snervò
e confuse, che da lì innanzi pareva
che non dovesse più venir loro voglia di
alzare il capo contra di lui. Col padre
Cointe si può riferire all'anno presente
l'epistola settantesima quinta del Codice
Carolino, nella quale papa <i>Adriano</i> espone
a Carlo Magno, come Eleuterio e
Gregorio cittadini di Ravenna non voleano
aver sopra di sè giudici in quelle
parti, commetteano enormi prepotenze
contra de' poveri, vendendoli specialmente
per ischiavi ai pagani. Aggiugne, che
costoro menando seco una mano di
sgherri, aveano commesso varii omicidii,
e massimamente in una chiesa in tempo
della messa uno di quei briganti avea
malamente ferito un povero innocente.
E poichè essi ben conosceano che il papa
non soffrirebbe così inique operazioni,
senza chiederne a lui licenza, s'erano
portati in Francia per reclamare contra
d'esso papa, e sforzarsi di far nascere
delle zizzanie fra il re Carlo e il romano
pontefice, non riflettendo che i fedeli di
san Pietro son parimente fedeli del re
de' Franchi, e i nemici di s. Pietro tali
sono ancora del re stesso. Però il prega
di non ammettere questi malvagi siccome
nemici suoi e di s. Pietro, e di volerli
mandare a Roma, affinchè sieno processati,
e resti illesa ed illibata l'oblazione
di quegli stati, fatta dal re Pippino, e
confermata dal medesimo re Carlo a san
Pietro. Questi ricorsi dei Ravennati a
Carlo Magno, il fatto di <i>Leone</i> arcivescovo
mentovato di sopra, l'avere esso Carlo
<span class="pagenum" id="Page_352">[352]</span>
rinnovata ai romani pontefici la oblazione
dell'esercato, possono servire ad
indicar sussistente l'opinion del Sigonio <span class="fnote">[Sigonius, de Regno Italiae, ad ann. 774.]</span>,
che stimò ritenuta dai re franchi
la sovranità, ossia l'alto dominio sopra
gli stati conceduti o donati alla santa
Chiesa romana. Per altro questa medesima
lettera ci fa conoscere che papa
Adriano I era in possesso allora dell'esarcato,
e vi esercitava la giurisdizione
temporale. Credesi poi da alcuni fondati
sulle lettere di Alcuino <span class="fnote">[Alcuin., Epist. 42 et 93.]</span>, che verso
questi tempi <i>Angilberto</i>, riguardevol personaggio
franzese, e poscia celebre abate
di Centula, fosse in Italia <i>primicerius
palatii Pippini regis</i>, cioè il primo dei
suoi consiglieri. <i>Omero</i> veniva questi appellato
dai letterati d'allora, siccome
Carlo Magno portava il nome di <i>Davide</i>,
e così gli altri affettavano un egual gergo
ne' loro nomi. Ma forse più tardi Angilberto
ebbe quest'impiego e grado nella
corte del re Pippino. Pubblicò il Baluzio <span class="fnote">[Baluz., Capitolar., tom. 1, p. 258.]</span>
un capitolare di Carlo Magno <i>de
causis regni Italiae</i>, ch'egli credette dell'anno
793, <i>post obitum Hildegardis reginae</i>.
Ma essendo succeduta in questo
anno la morte di essa regina, taluno ha
creduto che quell'editto appartenga al
medesimo presente anno. Quivi Carlo
comanda che chiunque ha degli spedali
de' pellegrini, debba farne buon governo:
altrimenti vuole che il vescovo ne abbia
cura. Proibisce ai laici il tener parrocchiali.
E perchè nell'Italia abitavano allora
molte nazioni, come, per esempio, i
nazionali italiani, i longobardi, i franzesi,
i bavaresi; perciò ordina che sieno tutti
giudicati secondo la loro legge. Dal che
si vede già introdotta e praticata in queste
contrade la varietà delle leggi. Comanda
ancora che nelle composizioni
dei re la terza parte del denaro tocchi
ai conti, cioè ai governatori delle città,
e le due altre al fisco regale. Oltre a ciò,
proibisce ai conti l'obbligare ad alcuno
<span class="pagenum" id="Page_353">[353]</span>
loro privato servigio gli uomini liberi.
Vuole che si faccia un inventario dei
beni spettanti alla fu regina <i>Ildegarde</i>,
da inviarsi a lui; nè permette che i <i>Piacentini</i>
abbiano gli <i>Aldioni</i>, cioè uomini
simili ai liberti dipendenti dalla camera
regia. In fine comanda che i servi fuggiti
nelle parti di <i>Benevento, Spoleti, Romania</i>
(onde è venuto il nome di <i>Romagna</i>)
e <i>Pentapoli</i>, sieno restituiti, e tornino
ai lor padroni. Tralascio gli altri. Di
questo capitolare ho ben io fatta qui
menzione; ma non avendo il re Carlo
sottomessi i Beneventani, se non nell'anno
787, al veder qui ch'egli comanda
anche in <i>Benevento</i>, più probabile a me
sembra che dopo quell'anno fossero
pubblicate queste leggi.
</p>

<hr />
</div>

<div class="chapter">
<h2 class="hidden" id="DCCLXXXIV">DCCLXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXIV</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Adriano</span> I papa 13.</td>
  </tr>
  <tr>
    <td><span class="smcap">Costantino</span> imperad. 9 e 5.</td>
  </tr>
  <tr>
    <td><span class="smcap">Irene</span> Augusta 5.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 11.</td>
  </tr>
  <tr>
    <td><span class="smcap">Pippino</span> re d'Italia 4.</td>
  </tr>
</table>

<p>
Potrebbe essere che nel presente anno
fosse scritta l'epistola sessantesima
ottava del Codice Carolino, dalla quale
apprendiamo avere il re Carlo con sua
lettera portata da <i>Aruino</i> duca, fatta istanza
a papa <i>Adriano</i> per avere tutti i musaici
e marmi del palazzo di Ravenna,
esistenti non meno ne' pavimenti che
nelle pareti. Adriano protesta che ben
volentieri tutto gli concede in ricompensa
dei gran vantaggi da esso re procacciati
alla Chiesa romana. Di qui ancora
apparisce l'attual signoria e possesso del
papa in Ravenna. Parlasi medesimamente
d'affare spettante a Ravenna nell'epistola
ottantesima quarta. Scrive in essa il
papa d'aver ricevuti gli ordini di Carlo
Magno di cacciar dalle parti di Ravenna
e della Pentapoli tutti i mercatanti veneziani;
e che in esecuzione della real sua
volontà avea già spedito colà ordine all'arcivescovo,
che in qualsivoglia
<span class="pagenum" id="Page_354">[354]</span>
<i>territorio nostro</i>, e spettante alla Chiesa di
Ravenna, in cui si trovasse alcuno dei
Veneziani, sieno fatti sloggiare. Erano i
Veneziani o dipendenti del greco imperadore,
o suoi collegati; e però non se ne
fidava Carlo Magno <span class="fnote">[<i>Erano collegati, perchè se fossero stati
dipendenti, Carlo Magno avrebbe tentato di soggettarseli.</i>]</span>, intento alla conservazione
del regno d'Italia. E l'aver
egli comandato che fossero scacciati
dall'esarcato e dalla Pentapoli, torna a
farci intendere l'autorità di lui in quelle
contrade, tuttochè signoreggiate dal romano
pontefice. Lagnasi appresso il medesimo
Adriano, perchè <i>Garamanno</i> duca
inviato da esso re Carlo, aveva occupati
molti poderi della Chiesa di Ravenna,
posti <i>ne' nostri territorii</i>; e non ostante
l'averlo esortato a restituir quei beni,
egli pertinacemente seguitava a ritenerli
in suo potere. Il perchè prega Carlo Magno
che per amore di s. Pietro si degni
di spedir ordini, affinchè ne sia scacciato
costui, e restino intatti <i>i nostri territorii</i>
mediante la di lui regal difesa. Di questo
<i>Garamanno glorioso duca messo fedelissimo</i>
del re Carlo, è parlato anche nella
lettera sessantesima settima del Codice
Carolino, con apparire ch'esso re Carlo
l'avea inviato per correggere molti abusi,
e massimamente il mercato che si
faceva degli schiavi cristiani. Aggiugne
che Giovanni monaco avea avvertito esso
re di non permettere che i vescovi andassero
alla guerra; abuso già introdotto
in Francia; ed anch'egli il prega di
emendarlo, dovendo i vescovi attendere
alle orazioni, al governo spirituale dei
popoli, e non già maneggiar armi terrene,
nè vestire l'usbergo. Finalmente
parla d'una revelazione o visione vantata
da esso monaco e notificata al re,
con dire d'aver veduto i cieli aperti, e
la destra di Dio, e una gran torre, e gli
angeli che scendevano dal cielo, con altre
semplicità che aveano voga ne' secoli
ignoranti, dei quali ora parliamo, ma
che per tali si conosce che furono giudicate
<span class="pagenum" id="Page_355">[355]</span>
e riprovate non meno dal saggio
pontefice che dal ben avveduto re Carlo.
Bisognò poi in che quest'anno ancora il
medesimo re impiegasse le sue armi
contra dei Sassoni <span class="fnote">[Annal. Franc. Loiselian.]</span>, perchè, secondo
il loro costume, erano tornati a ribellarsi.
Entrò egli con gran potenza nelle lor
terre, mettendole a sacco; e spedì <i>Carlo</i>
suo primogenito con un altro esercito
contra de' popoli della Vestfalia, e riuscì
poscia a questo giovane principe di dar
loro una rotta, ma non già di metter fine
ai torbidi di quella inquieta gente.
</p>

<hr />
</div>

<div class="chapter">
<h2 class="hidden" id="DCCLXXXV">DCCLXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXV</span>. Indiz. <span class="scp">VIII</span>.</td>
  </tr>
  <tr>
    <td><span class="smcap">Adriano I</span> papa 14.</td>
  </tr>
  <tr>
    <td><span class="smcap">Costantino</span> imperad. 10 e 6.</td>
  </tr>
  <tr>
    <td><span class="smcap">Irene</span> Augusta 6.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 12.</td>
  </tr>
  <tr>
    <td><span class="smcap">Pippino</span> re d'Italia 5.</td>
  </tr>
</table>

<p>
Diedero occasione di grande allegrezza
in quest'anno alla Chiesa romana e allo
zelantissimo suo pastore le lettere scritte
dal regnante imperadore dei Greci
<i>Costantino</i> e dell'Augusta <i>Irene</i> sua madre,
per invitarlo in Oriente ad un concilio
generale, dove si decidesse della
disputa intorno all'onore delle sacre
immagini. Dopo tanti anni che gli imperadori
le perseguitavano, flagellando
ancora chiunque si scopriva venerator
delle medesime, gran giubilo, come dissi,
recò alla santa Sede e a' Cattolici di
Italia l'intendersi che anche <i>Tarasio</i>
santo vescovo, dopo la morte di <i>Paolo</i>
piissimo patriarca di Costantinopoli, era
in quella cattedra, e nudriva uno zelo
imperturbabile per pacificar la Chiesa di
Dio. Anche egli inviò sue lettere e la
profession della fede cattolica a papa <i>Adriano</i>;
ed essendo che in questi medesimi
tempi sedessero in Alessandria, Antiochia
e Gerusalemme tre insigni patriarchi
di credenza cattolica, tutto venne
ad accordarsi per terminar la controversia
del culto delle sacre immagini.
<span class="pagenum" id="Page_356">[356]</span>
Quest'anno ancora convenne al re <i>Carlo</i>
di tornare in Sassonia colle sue armi
per mettere al dovere que' popoli ribelli <span class="fnote">[Annal. Franc. Metens.]</span>.
Tenne dietro ai suoi passi la felicità,
perchè dopo aver prese e spianate
varie loro fortezze, tutta quella nazione
finalmente si diede per vinta, e lo stesso
<i>Witichindo</i> ed <i>Abbione</i> capi dei tumultuanti
vennero a trovare il re nella villa
di Attignì, e quivi presero il sacro battesimo
con giurar fedeltà al vittorioso
lor soggiogatore, ed osservarla dipoi:
avvenimenti che servirono alla religion
cristiana per dilatarsi in quelle barbare
provincie, dove furono fondati varii vescovati
e monisteri. Parimente i Mori
Saraceni, costretti da un lungo assedio,
renderono ad esso re Carlo la città di
Girona; con che tutta la Catalogna, oppur
buona parte d'essa venne ad unirsi
sotto il dominio dei re franchi. In questi
tempi, come consta dalle memorie dello archivio
archiepiscopale di Lucca, accennate
dal Fiorentini <span class="fnote">[Fiorentini, Memor. di Matilde, lib. 3.]</span> e da Cosimo della
Rena <span class="fnote">[Cosimo della Rena, Serie de' Duchi di Toscana.]</span>, si trova in Lucca <i>Allone</i> duca,
il quale in una carta scritta nell'anno
presente si sottoscrive così: <i>Signum manus
Allonis glorioso duci, qui hanc notitiam
judicati fieri elegit</i>. Di questo medesimo
Allone duca fa menzione un'altra
carta scritta nell'anno 782, e da un
diploma di Lodovico II imperadore, riferito
dal Margarino <span class="fnote">[Margarinius, Bullar. Casinens. tom. 2,
Constit. XXXI.]</span>, impariamo essere
stato dallo stesso duca <i>Allone</i> fondato
un monistero in Lucca, che fu poi sottoposto
a quello di s. Giulia di Brescia.
Altro non è questo <i>Allone</i> duca, se non
quel medesimo che di sopra vedemmo
all'anno 775, mentovato nell'epistola
cinquantesima quinta del Codice Carolino,
la quale piuttosto appartiene a questi
tempi, al vedere spezialmente che ivi
si parla delle immense vittorie riportate
da Carlo Magno.
</p>

<p>
<span class="pagenum" id="Page_357">[357]</span>
</p>

<p>
In un'altra lettera del medesimo Codice,
cioè nella sessantesima quinta, attesta
papa Adriano I d'aver intese le
doglianze di Carlo Magno (accennate
anche nell'anno precedente), perchè dai
Romani si vendessero schiavi cristiani
alla nefanda nazione de' Saraceni. Risponde
il pontefice, non essere ciò succeduto
nel ducato romano, ma bensì nei
littorali dei Longobardi, sottoposti a dirittura
a Carlo Magno, cioè, per quanto
si può conghietturare, nella Toscana e
nel Genovesato, dove capitavano coi lor
legni i Greci, e veramente comperavano
gli schiavi, essendosi in fatti venduti non
pochi ai Greci, per non morire di fame
in tempo d'una terribil carestia. Ch'egli
avea mandato ordine ad <i>Allone</i> duca di
allestire quante navi potea, per pigliar
quelle de' Greci e bruciarle; ma nulla
essersi eseguito da esso duca. E quantunque
mancassero navi e marinari a
Roma, pure egli avea fatto dare alle
fiamme nel porto di Centocelle (oggidì
Cività vecchia) le navi de' Greci, con
tener anche per molto tempo in prigione
i Greci stessi. Può servir questa lettera
per farci intendere tale essere stata
la fidanza di Carlo Magno in papa Adriano,
che gli dava ancora una specie di
sopraintendenza sopra l'Italia tutta, certo
essendo che la Toscana, dove il duca
Allone comandava, non era dipendente
dalla temporal giurisdizione del papa. Il
figurarsi alcuni che questo duca comandasse
alla Toscana tutta non ha buon
fondamento, veggendosi dei duchi in altre
città di quella provincia, i quali per
conseguente erano governatori di una
sola città. Trovammo di sopra <i>Reginaldo</i>
duca di Chiusi. Aggiungasi ora <i>Gundibrando</i>
duca di Firenze in questi medesimi
tempi. Ne fa menzione papa Adriano
nella lettera settantesima quarta, in
cui raccomanda a Carlo Magno il monistero
di s. Ilario in Calligata o Galliata,
posto in Romagna sulle rive del fiume
Bidente, a cui spettavano varii spedali
dell'Appennino destinati per alloggio ai
<span class="pagenum" id="Page_358">[358]</span>
viandanti. Aveva Gundibrando duca occupata
a quel monistero una corte, cioè
un'unione di varii poderi, situata nel
distretto di Firenze: però il papa efficacemente
si raccomanda al re Carlo, perchè
ordini la restituzione di tutto. Adunque
più tardi dobbiam credere seguita
l'erezion della Toscana in ducato o
marca, con darsi da lì innanzi il titolo
di <i>conte</i> ai governatori di cadauna città,
e poscia di <i>duca</i> o <i>marchese</i> al governatore,
o sopraintendente di tutta la provincia,
a cui ubbidivano i conti d'esse
città. Da uno strumento da me dato alla
luce <span class="fnote">[Antiquit. Ital. Dissert. I, p. 19.]</span> ricaviamo che nell'anno presente
fioriva in Lucca <i>Adeltruda</i> figlia di
<i>Adelvaldo</i> re degli Anglosassoni, principe
ucciso circa l'anno 756. Era essa monaca
in quella città, dove dopo le disavventure
del padre s'era rifugiata.
</p>

<hr />
</div>

<div class="chapter">
<h2 class="hidden" id="DCCLXXXVI">DCCLXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXVI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Adriano I</span> papa 15.</td>
  </tr>
  <tr>
    <td><span class="smcap">Costantino</span> imperad. 11 e 7.</td>
  </tr>
  <tr>
    <td><span class="smcap">Irene</span> Augusta 7.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 13.</td>
  </tr>
  <tr>
    <td><span class="smcap">Pippino</span> re d'Italia 6.</td>
  </tr>
</table>

<p>
Diedesi principio nel mese d'agosto
del presente anno ad un concilio generale
in Costantinopoli per ordine dell'imperadrice
<i>Irene</i> <span class="fnote">[Theoph., in Chronogr.]</span> affin di decidere la
controversia delle sacre immagini. Ma
gli uffiziali delle milizie esistenti in quella
real città, siccome infetti dell'eresia degl'iconoclasti,
essendo anche spalleggiati
da alcuni vescovi, commossero in tal
guisa le schiere da lor dipendenti, che
con un fiero tumulto e colle spade nude
corsero a disturbar la sacra assemblea,
minacciando morte al santo patriarca
<i>Tarasio</i> e agli altri vescovi, se ardivano
di far novità contra gli empii decreti di
Costantino Copronimo. Bisognò desistere;
i vescovi si ritirarono in varie case di
Costantinopoli, aspettando miglior vento;
<span class="pagenum" id="Page_359">[359]</span>
e i legati della santa Sede, non credendosi
quivi sicuri, se ne tornarono in
Sicilia. Per rimediare a questi disordini
l'imperadrice fece venir dall'Asia a Costantinopoli
alcuni reggimenti di soldati,
e col braccio di questi fece disarmar le
truppe sediziose, e divisele in varie provincie,
quetò tutto il rumore, lasciando
luogo al ristabilimento del concilio nell'anno
susseguente. Mentre il re <i>Carlo</i>,
siccome abbiam veduto, era impegnato
nella lunga guerra coi Sassoni, si prevalsero
di tal congiuntura i popoli della
Bretagna minore per far delle novità e
degli atti tendenti alla ribellione. Ma non
sì tosto si trovò egli sbrigato dagli affari
della Sassonia <span class="fnote">[Annales Franc. Metenses.]</span>, che spedì contra di
loro un esercito sotto il comando di <i>Audulfo</i>,
personaggio illustre, che bravamente
condusse a fine quell'impresa,
con sottomettere quel paese e condurne i
principali umiliati ai piedi del re, mentre
era in Vormazia. Scoprissi ancora
una congiura <span class="fnote">[Eginhardus, in Vit. Caroli Magni.]</span> manipolata in Germania
contra di esso re da molti malcontenti
per la crudeltà della regina <i>Fastrada</i>,
e ne furono gastigati gli autori. Stabilita
in tal maniera la quiete e pace per
tutta la monarchia franzese l'infaticabil
re Carlo determinò di venire in Italia, e
particolarmente a Roma, per un motivo
di cui parleremo nell'anno seguente.
Intraprese questo viaggio nell'autunno,
ed arrivato a Firenze, quivi si fermò per
solennizzarvi la festa del santo Natale.
Puossi rapportare col padre Cointe all'anno
presente l'epistola novantesima
prima del Codice Carolino. Quivi papa
<i>Adriano</i> si rallegra con Carlo Magno, per
aver soggiogata e ridotta ad abbracciare
il sacro battesimo la nazione de' Sassoni.
Ed avendo esso re desiderato che si celebrassero
litanie in rendimento di grazie
a Dio per così prosperi successi, il papa
prescrive tre giorni di giugno per queste
sacre funzioni negli stati della Chiesa
romana, e in tutti gli altri del re medesimo.
<span class="pagenum" id="Page_360">[360]</span>
Fors'anche appartiene a quest'anno
la lettera sessantesima prima, in cui è da
avvertire che il papa fa istanza al re Carlo
per ottener delle travi lunghe per risarcire
il tetto della basilica di san Pietro
con aggiugnere: <i>Prius nobis dirigite
magistrum</i> (cioè un capo muratore) <i>qui
considerare debeat ipsum lignamen, quod
ibidem necesse fuerit, ut sicut antiquitus
fuit, ita valeat renovari. Et tunc per vestrae
regalis excellentiae jussionem dirigatur
ipse magister in partibus Spoleti,
et demandationem</i> (ora la dimanda) <i>ibidem
de ipso faciat lignamine: quia in nostris
finibus tale lignamen minime reperitur.</i>
Chi fosse allora padrone del ducato di
Spoleti, si può chiaramente argomentare
ancora dalle parole suddette. Del bisogno
che aveva il papa di quelle travi, ed
anche di stagno per rifare il tetto di san
Pietro, medesimamente è parlato nella
epistola sessantesima sesta d'esso Codice
Carolino. In essa dà eziandio ragguaglio
papa Adriano a Carlo Magno, come <i>Arigiso</i>
duca di Benevento, non potendo
ottener giustizia per alcuni suoi sudditi
dal popolo di Amalfi, sottoposto al ducato
di Napoli, era entrato coll'esercito
nel territorio loro, con incendiar tutte
le lor possessioni e case. Ma avendo i
Napoletani spedito soccorso a quei d'Amalfi,
aveano messi in rotta i Beneventani,
uccisine molti, e molti de' principali
fatti prigioni.
</p>

<hr />
</div>

<div class="chapter">
<h2 class="hidden" id="DCCLXXXVII">DCCLXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXVII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Adriano I</span> papa 16.</td>
  </tr>
  <tr>
    <td><span class="smcap">Costantino</span> imperad. 12 e 8</td>
  </tr>
  <tr>
    <td><span class="smcap">Irene</span> Augusta 8.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 14.</td>
  </tr>
  <tr>
    <td><span class="smcap">Pippino</span> re d'Italia 7.</td>
  </tr>
</table>

<p>
Celebre fu quest'anno pel settimo
concilio generale tenuto nella città di
Nicea in Bitinia. Gli si diede principio
nel mese di settembre coll'intervento di
<i>Pietro</i> arciprete della santa romana Chiesa,
e di <i>Pietro</i> prete ed abbate, legati del
<span class="pagenum" id="Page_361">[361]</span>
sommo pontefice <i>Adriano I</i>, di <i>Tarasio</i>
patriarca di Costantinopoli, dei legati dei
patriarchi d'Alessandria, Antiochia e
Gerusalemme, e di più di trecento cinquanta
vescovi. Il culto delle sacre immagini,
come conforme allo dottrina
cattolica, venne ivi stabilito, e scomunicati
gli sprezzatori e persecutori delle
medesime. Di più non dico, appartenendo
agli annali ecclesiastici questo racconto.
Da Firenze passò a Roma <i>Carlo
Magno</i>, dove con solenne apparato e sommo
giubilo fu accolto da papa Adriano.
Si spesero alcuni giorni per ismaltir varii
negozii, uno de' quali spezialmente
riguardava il ducato di Benevento. Già
osservammo di sopra che <i>Arichis</i> ossia
<i>Arigiso</i>, duca di quella contrada, aveva
assunto il nome di <i>principe</i>, nè finora
avea voluto sottomettersi al dominio di
Carlo Magno, tuttochè il ducato di Benevento
fosse una porzione del regno
longobardico, la quale abbracciava allora
quasi tutto il regno di Napoli. Nulla
pareva al re de' Franchi d'aver fatto, se
non si stendeva la sua signoria sopra
così bella ed ampia parte d'Italia. È da
credere che anche il pontefice Adriano,
pieno sempre di sospetti per cagione dell'imperador
greco, e di <i>Adelgiso</i> figliuolo
di Desiderio, ricoverato a Costantinopoli,
e dello stesso duca Arigiso, tutti pretendenti
nel dominio dell'Italia, aggiugnesse
calore e stimolo ai disegni e desiderii
di Carlo, che seco avea condotta
un'armata capace di farsi temere. Però
informato di questo vicino temporale
Arigiso, siccome abbiamo dagli Annali
de' Franchi <span class="fnote">[Annal. Francor. Metens. et Bertiniani.]</span>, spedì a Roma <i>Romoaldo</i>
suo figliuolo con suntuosi regali per placare
il re e per esibirsi pronto a fare
ogni suo volere. Ma il papa, che meglio
conosceva il sistema delle cose, consigliò
il re di non appagarsi di queste parole
e di portar l'armi nelle viscere del ducato
di Benevento. Arrivò Carlo Magno
coll'esercito suo fino a Capua, e l'armata
cominciò a stendersi per quelle
<span class="pagenum" id="Page_362">[362]</span>
contrade, mettendo tutto a sacco. Era
in questi tempi Arigiso (per attestato di
Erchemperto <span class="fnote">[Erchempertus, Hist. P. I, tom. 2 Rer. Ital.]</span> scrittore del secolo susseguente)
in rotta coi Napoletani, popolo
che sempre si salvò dal dominio de' Longobardi,
e fu solito ad avere i propri duchi
e a stare unito co' Greci, talvolta con
lega, e per lo più con suggezione e dipendenza.
Conchiuse tosto pace con essi
Napoletani Arigiso, per non averli contrarii
in quel frangente, con accordar
loro alcuni beni nella Liguria. Quindi
si diede alla difesa, e se crediamo ad esso
Erchemperto, per un tempo ancora
fece gagliarda resistenza, benchè gli Annali
dei Franchi nulla dicano di battaglie
nè di assedii. Ma scorgendo le sue forze
inferiori al bisogno, dopo aver lasciato
ben guernita di gente e di viveri la città
di Benevento, allora capitale del ducato,
molto popolata e ricchissima, si ritirò a
Salerno, città marittima e forte, per potere,
in caso di necessità, mettersi in salvo
per mare, e maggiormente la fortificò
con torri ed altri ripari. Inviò poscia a
Capua l'altro suo figliuolo, chiamato
<i>Grimoaldo</i>, a chieder pace, offerendo sommessione,
danari e molti ostaggi, fra i
quali gli stessi suoi figliuoli. L'anonimo
salernitano <span class="fnote">[Anonym. Salernitan., P. I, tom. 2 Rer. Ital.]</span> mischiando una mano di
favole, ch'io tralascio, in questi avvenimenti,
scrive, aver egli spedito anche
molti vescovi al re Carlo, per implorar
misericordia: il che non è inverisimile.
Allora Carlo Magno, considerando che
sarebbe costato non lieve fatica e tempo
il pretendere di più, e che dal continuar
la guerra ne seguirebbe la distruzion
delle chiese e dei monisteri, e forse che
i Greci confinanti al ducato beneventano
con alcune città marittime della Calabria
e colla Sicilia avrebbono potuto entrare
in ballo, e prendere la protezion di Arigiso:
si piegò ad accettar la pace. Le
condizioni furono, che Arigiso continuasse
ad essere duca, ma con subordinazione
al re di Italia suo sovrano, siccome
<span class="pagenum" id="Page_363">[363]</span>
fu usato in addietro sotto i re longobardi,
e con obbligarsi al pagamento di una
annua pensione, che fu di sette mila soldi
d'oro, per attestato di Eginardo <span class="fnote">[Eginhardus, Annal. ad ann. 814.]</span>.
Per sicurezza della promessa diede egli
dodici ostaggi al re Carlo, e, quel che più
importa, gli diede ancora <i>Grimoaldo</i> e
<i>Romoaldo suoi figliuoli</i>. Tante poi preghiere
si frapposero, che Romoaldo fu
rilasciato in libertà; ma per conto di
Grimoaldo, gli convenne andare fino ad
Aquisgrana, dove dopo questa impresa,
e dopo aver celebrato la Pasqua in Roma,
si trasferì quel monarca. Attesta
inoltre Erchemperto che Arigiso fu costretto
a comperar questa pace collo
sborso di un gran tesoro, per rifare il re
Carlo delle spese della guerra. Di una
altra condizione parleremo fra poco.
</p>

<p>
Dappoichè fu fuori d'Italia il re Carlo,
e cessato il timor delle sue armi, credo
che succedesse quanto narra papa
Adriano nell'epistola sessantesima quarta
del Codice Carolino. Cioè, che i <i>nefandissimi
Napoletani e gli odiati da Dio Greci</i>,
per maligno consiglio d'Arigiso duca
di Benevento, aveano occupata la piccola
città di <i>Terracina</i>, la quale egli avea prima
sottomessa al dominio di san Pietro
e del re Carlo, con averla probabilmente
tolta ai Greci. Prega per ciò esso re di
spedire nel primo dì d'agosto Vulfrino
con ordine d'unire un'armata di tutti i
<i>Toscani</i> e <i>Spoletini</i>, e degli stessi <i>nefandissimi
Beneventani</i>, per passare a ricuperar
Terracina e ad espugnar anche
<i>Gaeta</i> e <i>Napoli</i>, città dei Greci, acciocchè
la Chiesa romana rientri in possesso
del suo <i>patrimonio</i>, cioè degli allodiali,
a lei spettanti nel distretto di Napoli, ed
affinchè que' popoli, se si può mai, vengano
a sottomettersi <i>sub vestra atque
nostra dictione</i>. Aveva poi esso papa trattato
coi Napoletani di ceder loro <i>Terracina</i>,
purchè essi gli restituissero il suddetto
<i>patrimonio</i>; ma nulla voleva eseguire
senza il parere di Carlo Magno.
Aggiugne ch'essi Napoletani trattavano
<span class="pagenum" id="Page_364">[364]</span>
coll'<i>infedelissimo Arigiso duca di Benevento</i>,
il quale tutto dì riceveva ambasciate
dal <i>nefandissimo patrizio di Sicilia</i>.
Questi era lo stesso Adelgiso figliuolo
del re Desiderio. E lo spiega lo stesso
papa, con dire che Arigiso duca imbrogliava
il trattato cominciato coi Napoletani,
perchè tutto dì era in espettazione
di veder venire <i>filium nefandissimi Desiderii
dudum nec dicendi regis Langobardorum,
ut una cum ipso pro vobis nos
espugnent</i>. Prega in fine Carlo Magno di
operare in maniera che non resti nè
derisa nè danneggiata la Chiesa romana.
Ma è da maravigliarsi come dei saggi pontefici
usassero allora contra dei popoli cattolici,
solamente per discordie e sospetti
politici, termini sì ingiuriosi. Perchè mai
nefandissimi i Napoletani, odiati da Dio
i Greci, per avere ricuperato un picciolo
paese già di loro ragione? Nè badava il
papa che anch'egli meditava, se avesse
potuto, di far peggio, cioè di occupare ai
Greci due nobilissime città e ducati, Napoli
e Gaeta, sulle quali egli non avea
diritto alcuno. Dalla lettera settuagesima
terza del Codice Carolino pare che possa
ricavarsi che <i>Terracina</i> era di giurisdizion
de' Greci, al pari di Gaeta. I padri Cointe
e Pagi, che rapportano la suddetta lettera
settantesimaquarta all'anno 780, non
badarono assai che allora il duca Arigiso
non s'era punto assoggettato a Carlo
Magno: cosa che avvenne solamente
nell'anno presente; e che in questi tempi
appunto Adelgiso figliuolo di Desiderio
era in Sicilia, e manipolava un'invasione
in Italia, siccome vedremo. A quest'anno
per conseguente, e non a quello, si
dee riferir la lettera suddetta. Ma questi
segreti maneggi del duca Arigiso abortirono
fra poco; perciocchè in questo medesimo
anno nel dì 21 di luglio la morte
gli rapì il giovane <i>Romoaldo</i> suo figliuolo,
per la cui perdita, per la lontananza
dell'altro, e per gli affanni sofferti,
anch'egli infermatosi terminò il corso
de' suoi giorni a dì 26 d'agosto, con
lasciar belle memorie della sua giustizia,
<span class="pagenum" id="Page_365">[365]</span>
magnificenza e pietà in Benevento, e
massimamente, oltre a due superbi palagi,
un magnifico tempio e monistero di
sacre vergini, appellato di santa Sofia, che
egli sottopose a quello di Monte Casino,
e un altro monistero parimente di vergini
a persuasione di <i>Alfano</i> vescovo di
Benevento, che fu posto sotto la direzione
del monistero di san Vincenzo di
Volturno <span class="fnote">[Rer. Ital. P. I, tom. 2.]</span>. Leggonsi le altre lodi di
questo principe nel suo epitaffio composto
da Paolo Diacono, e pubblicato da
Camillo Pellegrino. Restarono, per la
morte di Arigiso, i popoli di Benevento
senza principe, senza governo: e però i
principali baroni spedirono tosto al re
Carlo in Francia, supplicandolo di volere
rimettere in libertà <i>Grimoaldo</i> figliuolo
del defunto principe, e di permettergli
d'assumere il reggimento di quel ducato.
S'incontrarono molte difficoltà in questo
maneggio, siccome nell'anno seguente
accenneremo. Fra l'altre cose trattate
in Roma fra papa Adriano e il re Carlo
vi fu ancora di ridur colle buone il duca
di Baviera <i>Tassilone</i> a riconoscere per
suo sovrano esso re <span class="fnote">[Annales Franc. Metens. et Nazar.]</span>. A questo effetto
il pontefice, dianzi pregato dal medesimo
duca d'interporsi per la pace, fece tutti
i buoni uffizii presso di Carlo; ma scoperto
in fine che gl'inviati di Tassilone
altro non davano che parole, mosso da
giusta collera il pontefice, gli spedì una
ambasceria, per intimargli la scomunica
se dopo le promesse fatte non si sottometteva,
rifondendo sopra di lui il reato,
qualora l'ostinazione sua si tirasse dietro
lo spargimento del sangue cristiano.
A nulla giovarono le paterne esortazioni
del papa; laonde il re Carlo, giunto che
fu a Vormazia, s'accinse ad ottener coll'armi
ciò che non avea potuto conseguir
col mezzo de' trattati pacifici. Un
esercito da lui condotto arrivò fino alla
città d'Augusta; un altro guidato dal
giovane re <i>Pippino</i> suo figliuolo, che già
avea preso a governare il suo regno di
<span class="pagenum" id="Page_366">[366]</span>
Italia, s'inoltrò fino alla città di Trento.
Allora fu che Tassilone tornato in sè
abbassò il capo, e portatosi alla presenza
di Carlo, tutto umiliato, gli giurò nel
dì 5 di ottobre sommessione e vassallaggio,
con dargli in ostaggio <i>Teodone</i>
suo figliuolo, e dodici altri principali signori
della Baviera: con che soddisfatto
il re Carlo se ne tornò indietro alla villa
d'Ingeleim. Lasciò anche scritto il Dandolo <span class="fnote">[Dandul., in Chron., tom. 12 Rer. Ital.]</span>
che venne a morte in questo
anno <i>Maurizio</i> doge di Venezia. Giovanni
suo figliuolo, già dichiarato suo collega
nella dignità ducale, continuò a regger
solo que' popoli, stando in Malamocco,
ma con riuscita ben diversa, sì nelle
parole che nelle opere, da quella del padre.
Nè si dee tacere che Carlo Magno
nell'occasione della sua venuta in questo
anno a Roma, siccome principe che
a tutte le cose belle e lodevoli correva
con ansietà impareggiabile, condusse via
da Roma de' cantori valenti che insegnassero
alle chiese di Francia il puro canto
fermo, quale fu a noi lasciato da san
Gregorio Magno, o pure da Gregorio II
papa, come ha creduto taluno. Così attesta
il monaco Engolismense <span class="fnote">[Monachus Engolismensis, in Vita Caroli
Magni.]</span>, il quale
inoltre aggiugne ch'egli menò anche
seco da Roma de' maestri di grammatica
e d'abbaco, che dilatarono poi per la
Francia lo studio delle lettere. <i>Ante ipsum
enim dominum regem Carolum in Gallia
nullum studium fuerat liberalium artium.</i>
</p>

<hr />
</div>

<div class="chapter">
<h2 class="hidden" id="DCCLXXXVIII">DCCLXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXVIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Adriano I</span> papa 17.</td>
  </tr>
  <tr>
    <td><span class="smcap">Costantino</span> imperad. 13 e 9.</td>
  </tr>
  <tr>
    <td><span class="smcap">Irene</span> Augusta 9.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 15.</td>
  </tr>
  <tr>
    <td><span class="smcap">Pippino</span> re d'Italia 8.</td>
  </tr>
</table>

<p>
Si vuol ora avvertire i lettori, che
datisi in questi tempi i romani pontefici
a possedere stati, non lasciavano passar
<span class="pagenum" id="Page_367">[367]</span>
occasione alcuna per accrescere la lor
temporale possanza, chiedendo sempre
nuove cose a <i>Carlo Magno</i>, senza trascurare
alcuna delle risoluzioni politiche di
pace e di guerra, siccome veri principi
temporali. Ossia ch'esso Carlo avesse
nell'anno 774 promesso e conceduto, o
pure, come io credo, nell'anno precedente,
allorchè venne fino a Capua contra
d'Arigiso principe di Benevento, concedesse
a papa <i>Adriano</i> alcune città di
quel ducato, ed altre poste nella Toscana,
forse in ricompensa di danari pagati dal
papa per le occorrenti spese di quella
guerra: certo è ch'egli s'impegnò di dare
a san Pietro la città di <i>Capua</i>, e verisimilmente
ancora <i>Sora</i>, <i>Arce</i>, <i>Aquino</i>,
<i>Arpino</i> e <i>Teano</i>; e nella Toscana <i>Rosselle</i>
e <i>Populonio</i>, due piccole città situate
al mare, ed altre che nomineremo fra
poco. Di queste verità non ci lasciano
dubitar le lettere di papa Adriano, registrate
nel Codice Carolino, dove s'incontrano
le premure di lui perchè vengano
effettuate cotali promesse: premure
che, cominciando in questi tempi, ci fan
del pari conoscere recente la promessa
e donazione fatta, e che fra le condizioni
dell'aggiustamento seguito nell'anno
addietro fra il re Carlo ed Arigiso duca
di Benevento, vi dovette entrare ancor
la cessione di Capua e d'altre città, le
quali si aveano da staccare dal ducato
beneventano, e sottoporre alla temporal
giurisdizione del romano pontefice. In
fatti, nell'epistola ottantesima prima
Adriano prega il re Carlo, <i>ut denuo eos
missos suos dirigere jubeat, qui nobis contradere
debeant fines populonienses, seu
rosellenses, sicut et antiquitus fuerunt.
Sed quaesumus, ut vestra regalis oblationis
donatio fine tenus maneat inconvulsa.
Praesertim et partibus beneventanis idoneos
dirigere dignetur missos, qui nobis
secundum vestram donationem ipsas civitates
sub integritate tradere in omnibus
valeant.</i> All'anno precedente senza dubbio
appartiene la lettera ottantesima ottava
del Codice Carolino. In essa apparisce
<span class="pagenum" id="Page_368">[368]</span>
che i Capuani, mossi da una
lettera del re Carlo, aveano spediti a
Roma i loro rappresentanti, che giurarono
fedeltà al papa e ad esso Carlo Magno.
Dopo di che un d'essi, cioè Gregorio
prete, avendo chiesto di poter parlare a
papa Adriano in segreto, gli avea palesato,
come nell'anno precedente, dappoichè
Carlo re grande s'era partito da
Capua, il duca Arichis ossia Arigiso avea
spedito a Costantinopoli per chiedere
soccorso dall'imperadore contra de' Franchi,
ed insieme l'onore del patriziato col
ducato di Napoli, allora dipendente dall'imperio
greco; suggerendo inoltre che
si facesse la spedizione in Italia di Adelgiso
suo cognato con poderose forze in
aiuto suo, con promettere di tosarsi e
vestirsi da lì innanzi alla forma de' Greci,
e di tenere per suo sovrano il greco
imperadore. Da ciò intendiamo che il
<i>patriziato</i> era una dignità portante seco
la signoria sopra de' popoli, ma con una
specie di vassallaggio, perchè suggetta
alla superiorità dell'imperadore, di che
sorta fosse il patriziato del papa (giacchè
vedremo che egli se l'attribuiva), e di
quale il patriziato de' Romani conferito
a Pippino e a Carlo Magno re de' Franchi,
lo cercheremo fra poco. Seguita a
dire in essa epistola Adriano che l'imperadore
greco aveva tosto inviato due
suoi spatari in Sicilia, per crear patrizio
esso principe <i>Arigiso</i>, ed aver costoro
portate seco vesti tessute d'oro, e la
spada, e il pettine, e le forbici, per tosarlo
e vestirlo alla greca, con esigere che
egli desse per ostaggio <i>Romoaldo</i> suo figliuolo.
Avea poi promesso l'imperadore
d'inviare Adelgiso a Ravenna o a
Trivigi con un'armata, ed essere questi
in fatti venuto, ma con ritrovar già cassati
dal numero del viventi il duca <i>Arigiso</i>
e <i>Romoaldo</i> suo figliuolo (per errore
di stampa o de' copisti appellato quivi
<i>Waldone</i>), e con restare per conseguente
svanita la loro meditata impresa. E
che, mentre si trovava Azzo, messo del
re Carlo, in Salerno, quei di Benevento
<span class="pagenum" id="Page_369">[369]</span>
aveano ricusato di ammettere gli ambasciatori
greci; ma che, partito esso Azzo,
erano stati ricevuti in Salerno, dove con
<i>Adelberga</i>, vedova del duca Arigiso, e coi
suoi baroni, avevano avuto de' trattati,
con restar nondimeno consigliati dai Beneventani
di ritirarsi a Napoli finchè fosse
venuto di Francia il duca <i>Grimoaldo</i>,
perchè diceano d'aver fatta una spedizione
al re Carlo per averlo, e mandata
anche una <i>roga</i>, cioè un suntuoso regalo,
e non già una <i>roba</i>, come stimò il padre
Pagi, ad esso re per mezzo dello
stesso Azzo, affinchè si degnasse di rimettere
in libertà Grimoaldo. Venuto
questi, egli avrebbe eseguito tutto quanto
avea promesso Arigiso suo padre.
Erano poi quegli ambasciatori iti a Napoli,
ed incontrati da quel popolo colle
insegne e bandiere fuori della città, quivi
s'erano fermati, aspettando la venuta
di Grimoaldo, e manipolando col vescovo
<i>Stefano</i> e con altri dei disegni contrarii
agl'interessi del re Carlo. Però
Adriano sollecita esso re a preparare
una buona difesa contro i tentativi di
costoro. Scrive in fine che <i>Maginario</i>
abate e gli altri messi del re medesimo
erano venuti da Benevento a Spoleti,
per avere inteso che i Beneventani, uniti
coi Napoletani, Sorrentini ed Amalfitani,
aveano tramato d'ucciderli con frode.
Di questi medesimi affari tratta la lettera
nonagesima seconda, scritta da papa Adriano
sul principio dell'anno corrente.
</p>

<p>
Qui parimente luogo è dovuto alla
lettera novantesima del codice suddetto.
Essa ci scopre che il papa facea quanto
potea con lettere per frastornare Carlo
Magno dalla risoluzion di rimettere in
libertà il duca <i>Grimoaldo</i>. Dopo avergli
significato che <i>Adelgiso</i>, figliuolo del già
re Desiderio, era venuto coi messi dell'imperador
Costantino nella Calabria
in alcuna delle città greche vicino al ducato
beneventano, a motivo di precauzione,
soggiugne, che <i>nullo modo expedit,
Grimoaldum filium Arichisi Beneventum
dirigere</i>. Che se i Beneventani non eseguissero
<span class="pagenum" id="Page_370">[370]</span>
le promesse fatte ad esso re
Carlo, il consiglia di spedire un sì potente
esercito in quelle parti sul principio
di maggio, che si levi al <i>nefandissimo
Adelgiso</i> la comodità di nuocere. E
qualora una tale armata non venisse a
rovesciarsi addosso ai Beneventani dal
principio di maggio fino al settembre,
pericolo c'è che i Greci con Adelgiso
facciano delle novità pregiudiciali al medesimo
re Carlo e agli stati della Chiesa.
Pertanto il prega che, per conto di Grimoaldo
figliuolo di Arigiso, egli voglia
credere più ad esso pontefice, che a
qualsisia persona del mondo, assicurandolo
che s'egli lascierà venir questo
principe a Benevento, non potrà il re
tener l'Italia senza torbidi; e tanto più
per avergli rivelato <i>Leone</i> vescovo che
<i>Adelberga</i> vedova di Arigiso disegnava,
dappoichè Grimoaldo suo figliuolo fosse
entrato nelle contrade beneventane, di
passar colle due sue figliuole a Taranto,
dove avea rifugiati i suoi tesori. Nè credesse
il re mai sì fatti consigli da avidità
alcuna del papa per acquistare le città
donate da Carlo a san Pietro nel ducato
beneventano, perch'egli protesta di darli
per sicurezza della Chiesa e del regno
dello stesso re Carlo. Passa dipoi a pregarlo
che comandi ai suoi inviati di non
tornare in Francia, se prima non avran
consegnato interamente ad esso pontefice
le città concedute a san Pietro nelle
parti di Benevento, siccome ancora <i>Populonio</i>
e <i>Roselle</i>, e inoltre <i>Suana</i>, <i>Toscanella</i>,
<i>Viterbo</i>, <i>Bagnarea</i> ed altre città,
ch'esso re Carlo avea donato in Toscana
alla Chiesa di Roma, essendoci degli
uffiziali del re che si studiano di guastare
ed annullare questa sacra oblazione.
Da ciò intendiamo che non era per anche
seguita la consegna di queste città,
nè rilasciato il duca Grimoaldo. Ma
finalmente Carlo Magno si lasciò indurre
a mettere in libertà questo principe,
e a permettergli che venisse a prendere
il possesso del ducato di Benevento.
Secondochè s'ha da
<span class="pagenum" id="Page_371">[371]</span>
Erchemperto <span class="fnote">[Erchempert., Chron. P. I, tom. 2 Rer. Ital.]</span>, obbligossi Grimoaldo di mettere il
nome del re Carlo, come di suo sovrano,
nelle monete e negli strumenti (che tale
era l'uso degli altri principi vassalli), e
di far tosare la barba a' suoi popoli (a
riserva de' mustacchi), e ciò alla moda
de' Franchi, dismettendo l'usanza dei
Longobardi che portavano di belle barbe.
Scrive l'Eccardo <span class="fnote">[Eccard., Rer. Franc., lib. 22, pag. 382.]</span>: <i>Romani, Graecique
barbas alebant; Langobardi vero,
et Graeci etiam, et Franci eas radebant</i>.
Ma per gli Longobardi non sussiste. <i>Ut
Langobardorum mentum tonderi faceret</i>,
fu l'obbligo imposto a Grimoaldo; adunque
la barba era usata e tenuta per ornamento
dai Longobardi. Finalmente promise
Grimoaldo di smantellar le fortificazioni
delle città d'<i>Acerenza</i>, <i>Salerno</i> e <i>Consa</i>.
Racconta l'Anonimo salernitano <span class="fnote">[Anonymus Salernitan., P. II, tom. 2 Rer. Ital.]</span>
(creduto Erchemperto dal cardinal Baronio <span class="fnote">[Baron., in Annal. Eccl.]</span>,
ma veramente diverso da esso),
che avendo il re Carlo intesa la morte
del duca Arigiso, fatto chiamare a sè
Grimoaldo, gli disse che suo padre era
mancato di vita. Allora l'accorto principe
gli rispose: <i>Gran re, per quanto io so,
mio padre è molto ben sano, e la sua gloria
è più che mai vigorosa; e desidero
che ella cresca per tutti i secoli</i>. Allora il
re soggiunse: <i>Dico daddovero, che tuo
padre è morto</i>. Replicò Grimoaldo: <i>Dal
dì ch'io son venuto in vostro potere, non
ho più pensato nè a padre, nè a madre,
nè a' parenti, perchè voi, gran re, a me
siete il tutto</i>. Fu lodata la risposta, e gli
fu permesso il venire. Probabilmente
giudicò meglio il re Carlo di azzardar
questo colpo con lasciar venir Grimoaldo,
perchè, nol facendo, già presentiva
che i Beneventani si darebbono ai Greci;
nè a lui tornava il conto di lasciar
cotanto ingrandire in Italia una potenza
che manteneva le sue pretensioni sopra
tutta l'Italia. Aggiugne il suddetto
Anonimo salernitano che il re Carlo
<span class="pagenum" id="Page_372">[372]</span>
mandò in compagnia di Grimoaldo due
suoi giovani nobili, forse per vegliare
sopra i di lui andamenti, cioè Autari e
Pauliperto, a' quali esso Grimoaldo compartì
le prime cariche della corte, donò
assaissime case e poderi, e procurò nobile
accasamento. Non fu appena giunto
questo principe al fiume Volturno, prima
di entrare in Capua, che gli venne
incontro un'immensa folla di Longobardi,
che tutta piena di giubilo l'accolse.
Altrettanto avvenne fuori di Benevento,
tutti gridando: <i>Ben venuto nostro padre.
Ben venga la nostra salute dopo Dio</i>. Andò
egli a dirittura alla chiesa della santissima
Vergine, e colla faccia per terra
ringraziò Dio del favore prestatogli. Passò
da lì a poco a Salerno, anch'ivi incontrato
da innumerabil popolo, e pervenuto
alla chiesa, visitò con lagrime il
sepolcro del padre e del fratello. Ma allorchè
ebbe esposto a que' cittadini la
promessa al re Carlo di demolir le superbe
fortificazioni di quella città, tutti
se ne turbarono forte, nè sapeano darsene
pace. I ripieghi da lui presi per non
mancare alla parola e al giuramento, ed
insieme per non restar disarmato e senza
difesa, gli accennerò in altro luogo.
</p>

<p>
Intanto papa Adriano, inteso ch'ebbe
il ritorno e lo installamento di Grimoaldo,
poco stette a scrivere al re Carlo
la lettera ottantesima sesta del Codice
Carolino, con protestare di nuovo,
che se in addietro avea fatte premure
perchè non fosse restituita a quel principe
la libertà con gli stati, era unicamente
stato per apprensione delle insidie
e trame di chi era nemico non men
d'esso re che del papa. Continua a dire,
avere bensì il re Carlo incaricato <i>Aruino</i>
duca e gli altri suoi inviati di consegnare
ad esso papa le città di <i>Roselle</i> e
<i>Populonia</i> in Toscana, e le altre situate
nel ducato di Benevento, ma che nulla
s'era fatto finora delle città di Toscana.
E per conto delle beneventane, aveano
bensì que' messi dato ai ministri pontifizii
il possesso dei vescovati, de' monisteri
<span class="pagenum" id="Page_373">[373]</span>
e delle corti, ossia degli allodiali spettanti
alla camera del principe, e consegnate
le chiavi delle città, ma senza consegnar
anche gli uomini che restavano
in lor libertà. <i>E come</i>, dice Adriano, <i>potremo
noi senza gli uomini ritener quelle
città</i>? il perchè prega il re Carlo di non
voler essere più parziale verso <i>Grimoaldo</i>
figliuolo di <i>Arigiso</i>, che verso <i>san Pietro</i>,
custode delle chiavi del cielo, e massimamente
perchè esso Grimoaldo arrivato
in Capua, alla presenza dei messi
del re dei Franchi, s'era lasciato scappar
di bocca, <i>avere il re Carlo comandato
che qualsivoglia desiderante d'essere suo
suddito, tale sarebbe</i>: cosa di gran rammarico
al suddetto papa, perchè i Greci
e Napoletani si ridevano dei ministri
pontifizii, due volte tornati a casa senza
ottener cosa alcuna, con raccomandare
che dia gli ordini per l'esecuzione di
quanto era disposto nell'offerta di quelle
città. Come poi finisse questo affare,
non apparisce dalle lettere di papa Adriano;
ma noi bensì vedremo Capua
signoreggiata dai principi beneventani,
e senza che traspiri per concessione dei
papi. Fece in questi principii del suo governo
il duca Grimoaldo conoscere a
Carlo Magno, quanto fossero insussistenti
i sospetti disseminati contra di lui
da papa Adriano. Già erano insorte liti
fra <i>Costantino</i> giovane imperadore dei
Greci e <i>Carlo Magno</i>, perchè questi, secondochè
scrive Eginardo <span class="fnote">[Eginhardus, in Annal. Francor. Annal.
Loiselian.]</span>, ruppe il
trattato di dar la figliuola <i>Rotrude</i>, destinata
in moglie ad esso Augusto Costantino:
il che indusse <i>Irene</i> a cercarne altra
al figliuolo: e questa fu una giovane
armena. Spedì ne' medesimi tempi la
indispettita imperadrice Irene in Sicilia
una forte squadra di navi e di combattenti,
con ordine di assalire il ducato di
Benevento. Era, per attestato del suddetto
Eginardo, alla testa di quest'armata
<i>Adelgiso</i> figliuolo del re Desiderio, chiamato
<i>Teodoro</i> da' Greci; ed è da credere
<span class="pagenum" id="Page_374">[374]</span>
che Adelgiso vi andasse volentieri per
la speranza di tirar ne' suoi voleri il duca
Grimoaldo suo nipote, perchè figliuolo
di <i>Adelberga</i> sua sorella tuttavia vivente.
Ma Grimoaldo, lungi dal cedere a
tali batterie, e dal volere effettuare i
trattati seguiti, come ci fan credere le
lettere di papa Adriano, tra Arigiso suo
padre e i Greci: stette nella fedeltà verso
il re Carlo e verso il re d'Italia Pippino.
Prese dunque l'armi per opporsi ai Greci,
chiamò in aiuto suo <i>Ildebrando</i> duca di
Spoleti, ed essendo anche stato spedito al
primo suono di questi rumori da Carlo
Magno <i>Guinigiso</i> per suo inviato con alquanti
Franzesi a Benevento, affinchè vegliasse
sopra gli andamenti de' Greci e dei
due duchi di Benevento e Spoleti: si venne
finalmente ad un fatto d'armi. Riuscì
questo favorevole ai principi e soldati
longobardi, che con poco lor danno fecero
grande strage de' Greci, ed ebbero
in lor potere un ricco bottino con assaissimi
prigioni. Se vogliam credere a
Teofane <span class="fnote">[Theoph., in Chronogr.]</span>, l'infelice Adelgiso lasciò la
vita in quella sconfitta; ma altri scrivono
ch'egli vecchio terminò i suoi giorni
in Costantinopoli. Con questa azione
dovette Grimoaldo accreditarsi non poco
presso di Carlo Magno. Oltre di che,
in questi primi tempi egli non ebbe difficoltà
di comparir senza barba al mento,
salvo sempre l'orrido ornamento dei
lunghi mustacchi, e di mettere nelle monete
e in primo luogo negli strumenti il
nome del sovrano suo Carlo, senza però
eseguir l'obbligo di atterrar le fortificazioni
di Salerno, Acerenza e Consa.
</p>

<p>
In questi tempi avvenne che <i>Tassilone</i>
duca di Baviera, a persuasione di
<i>Luidburga</i> sua moglie, figliuola del già
re Desiderio, pentito de' giuramenti prestati
e della suggezione promessa al re
Carlo, che forse inchiudeva delle dure
condizioni, tornò a cozzare con lui. Accusato
si presentò davanti al re, e convinto
di aver trattato con gli Avari, ossia
con gli Unni, padroni della Pannonia;
<span class="pagenum" id="Page_375">[375]</span>
d'aver macchinato contro la vita
dei fedeli del re, e d'aver detto che, se
egli avesse avuto dieci figliuoli, piuttosto
li perderebbe che sofferire i patti per
forza stabiliti col re Carlo: corse pericolo
della vita. Gli ebbe misericordia il
re; ma deposto dal ducato si elesse di
terminare i suoi giorni con <i>Teodone</i> suo
figliuolo in un monistero, dove professò
la vita monastica, e attese a far penitenza
de' suoi peccati. In fatti non passò
gran tempo che gli Avari, secondo le
promesse da lor fatte a Tassilone, messi
insieme due eserciti, coll'uno assalirono
la marca del Friuli, e coll'altro la Baviera.
A far loro fronte non furono pigri
i popoli d'Italia e i Franchi; e seguirono
in tutti e due quei luoghi dei
fieri combattimenti, ne' quali restarono
rotti e posti in fuga que' Barbari. Tornarono
costoro con altre forze per far vendetta
contra de' Bavaresi, ma per la seconda
volta furono sconfitti e respinti,
con lasciare sul campo una gran quantità
di morti, senza quelli che affogarono
nel Danubio. A quest'anno pertanto son
io d'avviso che appartenga una notizia,
a noi conservata da un documento veronese,
che fu pubblicato dal Panvinio, e
poscia dall'Ughelli <span class="fnote">[Ughell., Ital. Sacr. tom. 2 in Episcop.
Veronensib.]</span>. Raccontasi quivi
che a' tempi di Pippino re d'Italia, quando
egli era tuttavia fanciullo, gli Unni,
con altro nome chiamati Avari, fecero
una irruzione in Italia, per vendicarsi
dell'esercito francese e del duca del Friuli,
che spesso faceano delle scorrerie
nella Pannonia signoreggiata allora da
essi Unni. Di ciò avvertito il re Carlo,
ordinò tosto che si rimettessero in piedi
le fortificazioni di Verona, per la maggior
parte scadute. Fece rifar le mura, le torri
e le fosse tutte all'intorno d'essa città,
e vi aggiunse una buona palizzata.
Lasciò ivi <i>Pippino suo figliuolo</i>, e <i>Berengario
<span class="pagenum" id="Page_376">[376]</span>
suo legato</i> fu inviato per assistergli
e difendere quella città. Potrebbe essere
che questo <i>Berengario</i> padre di
<i>Unroco</i> conte, fosse antenato di <i>Berengario</i>
che fu poi re d'Italia, e poscia imperadore,
siccome vedremo. In tal congiuntura
nata disputa, se toccasse agli
ecclesiastici il fare la terza o la quarta
parte d'esse mura, non si poteva con
buon fondamento decidere la controversia;
perchè sotto i Longobardi la città
non avea bisogno di riparazioni, bastevolmente
munita dal <i>pubblico</i>; ed occorrendo
qualche rottura, veniva tosto
riparata dal vicario della città. Fu pertanto
rimessa la decision della lite (secondo
i riti strani, creduti in quel tempo
religiosi, ma da noi ora conosciuti superstiziosi,)
al <i>giudizio della croce. Aregao
per la parte pubblica, Pacifico per la parte
del vescovo</i>, amendue giovanotti robusti,
il primo de' quali fu poi arciprete, e
l'altro arcidiacono della Chiesa maggiore,
si posero colle mani sollevate a guisa
di croce, oppure alzate in alto davanti
all'altare, in cui si cominciò la messa,
e fu letto il Passio di san Matteo. Ma
non si arrivò alla metà d'esso Passio,
che ad Aregao, ossia Argao, vennero men
le forze e cadde per terra. Pacifico stette
saldo sino alla fine del Passio, e per
conseguente fu proclamato vincitore, gli
ecclesiastici obbligati solo alla quarta
parte di quell'aggravio. Non si sa nondimeno
ben intendere come Verona
fosse in quest'anno sì abbattuta di fortificazioni,
quando nell'anno 773 e 774
fece sì gran resistenza ai Franchi, e vi
ebbe sì lungo asilo Adelgiso figliuolo del
re Desiderio: se pure in quell'assedio
non avessero patito di molto le mura,
senza poi prendersi cura alcuna di ristorarle.
</p>

<p>
<span class="pagenum" id="Page_377">[377]</span>
</p>

<hr />
</div>

<div class="chapter">
<h2 class="hidden" id="DCCLXXXIX">DCCLXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCLXXXIX</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Adriano I</span> papa 18.</td>
  </tr>
  <tr>
    <td><span class="smcap">Costantino</span> imperad. 14 e 10.</td>
  </tr>
  <tr>
    <td><span class="smcap">Irene</span> Augusta 10.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 16.</td>
  </tr>
  <tr>
    <td><span class="smcap">Pippino</span> re d'Italia 9.</td>
  </tr>
</table>

<p>
Fino a quest'anno aveva il duca <i>Ildebrando</i>
lodevolmente governato il ducato
di Spoleti, e mantenuta buona armonia
col re <i>Carlo</i> e con <i>Pippino</i> re d'Italia;
ma gli convenne pagare il tributo
che tutti dobbiamo alla natura. In lui perderono
i Longobardi un principe commendabile
della lor nazione, a cui fu
sostituito un altro, ma di nazion franzese.
Questi fu <i>Winigiso</i>, ossia <i>Guinigiso</i>, o
<i>Guinichis</i>, quel medesimo che nel precedente
anno era stato spedito in Italia da
Carlo Magno per assistere al duca di
Benevento nella guerra contra de' Greci.
Bernardino de' Conti di Campello <span class="fnote">[Campelli, Istoria di Spoleti, lib. 15.]</span> differì
sino all'anno 791 la morte d'Ildebrando,
e l'esaltazione di Guinigiso; ma
è fuor di dubbio che all'anno presente
egli fu creato duca di Spoleti. Ne abbiamo
la testimonianza del catalogo antichissimo
di que' duchi <span class="fnote">[Chron. Farfense, P. II, T. II Rer. Ital.]</span>, posto avanti alla
Cronica di Farfa, e inoltre ce ne assicurano
le memorie d'esso monistero farfense,
da me pubblicate <span class="fnote">[Antiquit. Ital., Dissert. LXVII.]</span>, dove si legge una carta
scritta <i>anno Karoli et Pippini XVII et IX
temporibus Guinichis ducis Spoletani anno
I, mense octobris, Indictione XIII</i>, con
altri simili coerenti all'epoca stessa. Se
vogliam credere alla Cronica moissiacense <span class="fnote">[Chronic. Moissiacense.]</span>,
in quest'anno vennero in Italia
con un'armata navale tre patrizii spediti
da <i>Costantino</i> imperadore per ricuperare
l'Italia; ma furono sbaragliati dai Longobardi
uniti col messo del re Carlo. Ha creduto
taluno che questa sia impresa diversa
da quella dell'anno precedente, quando
<span class="pagenum" id="Page_378">[378]</span>
evidente è che si parla del medesimo
fatto, ma rapportato fuori di sito. Per
conghiettura poi vien creduto che nell'anno
presente fosse scritta da papa <i>Adriano</i>
al re Carlo la lettera ottantesima
quinta del Codice Carolino, da cui si
scorge che non mancavano persone seminatrici
di zizzanie fra esso papa e
Carlo. Duolsene forte il papa; e perchè il
re anche egli si doleva d'avere inteso,
come in Italia avea voga la simonia, confessa
il medesimo pontefice che pur troppo
si osservava questo iniquo mercato
delle chiese in qualche luogo, e massimamente
nella provincia di Ravenna: vizio
nondimeno disapprovato e combattuto
sempre dalla Sede apostolica, la quale
non consecrava mai vescovi che puzzassero
di quell'infamia. Finalmente dopo
altri punti viene a parlare di certi uomini
dell'esarcato di Ravenna e della Pentapoli,
iti in Francia per portare, come
credeva il papa, delle doglianze e delle
sinistre relazioni al re Carlo contra del
papa medesimo. Vero è avere scritto esso
Carlo che costoro nulla di male aveano
rapportato a lui in pregiudizio del pontefice,
e che anzi ne aveano parlato
in bene: contuttociò si lagna Adriano,
perchè senza permissione e passaporto
suo s'avvezzino a far dei ricorsi al re,
aggiugnendo queste rilevanti parole: <i>Ipsi
vero Ravenniani et Pentapolenses, ceterique
homines, qui sine nostra absolutione
ad vos veniunt, fastu superbiae elati, nostra
ad justitias faciendas contemnunt
mandata, et nullam ditionem, sicut a vobis
beato Petro apostolo, et nobis concessa
est, tribuere dignantur.</i> Però Adriano
il prega di non fare novità nell'olocausto
fatto a san Pietro da Pippino suo padre,
e dallo stesso re Carlo confermato, <i>quia,
ut fati estis, honor patriciatus vestri a
nobis irrefragabiliter conservatur, etiam
et plus amplius honorifice honoratur: simili
modo ipse patriciatus beati Petri,
fautoris vestri, tam a sanctae recordationis
domno Pippino, magno rege, genitore
vestro, in integro concessus, et a vobis
<span class="pagenum" id="Page_379">[379]</span>
amplius confirmatus irrefragabili jure
permaneat</i>. Pertanto, siccome non soleano
vescovi, conti ed altri uomini venire
di Francia a Roma senza passaporti del
re, così non dee dispiacere ad esso che
anche gli uomini del papa, <i>qualiscumque
ex nostris aut pro salutationis caussa, aut
QUAERENDI JUSTITIAM ad vos properaverint</i>,
vi vadano col passaporto del
papa medesimo. Diedero motivo le suddette
parole a Pietro de Marca, arcivescovo
di Parigi <span class="fnote">[Marca da Concord., lib. 3, cap. 11.]</span>, di credere che Roma
fosse allora sottoposta a due patrizii,
cioè al papa e a Carlo Magno. Ma il padre
Pagi <span class="fnote">[Pagius, in Critic. ad Annal. Baron. Ad hunc
ann. 789.]</span> più giudiziosamente osservò
che i papi non furono mai patrizii di Roma;
Carlo bensì essere stato patrizio di
Roma, perchè difensore della Chiesa e
del popolo di Roma: dignità nondimeno
solamente d'onore. Perciocchè i Romani,
levatisi dall'ubbidienza dell'imperadore,
aveano formata una repubblica, di
cui era capo il romano pontefice; nè
Carlo Magno vi esercitava giurisdizione
se non per difendere i Romani. Però per
<i>putriziato del papa</i> si dee intendere il
dominio a lui spettante nell'esarcato di
Ravenna e della Pentapoli per concession
di Pippino e di Carlo re de' Franchi.
Anche Giovan-Giorgio Eccardo <span class="fnote">[Eccard., Rer. Franc., lib. 25, cap. 38.]</span> riconobbe
essere consistito il patriziato
pontifizio nella giurisdizione sopra le città
di Ravenna e della Pentapoli, ma con
aggiugnere: <i>Patriciatum romanum cum
urbe Roma regibus Francorum integre ubjectum
fuisse, neque pontifices sibi quidquam
in eo jurisdictionis, aut ditionis arrogasse</i>.
</p>

<p>
Certo non è cosa facile il poter rischiarare
senza pericolo d'ingannarsi il
sistema di que' governi, e ciò per mancanza
di documenti e notizie. Contuttociò
tengo anch'io per infallibile che per
<i>patriziato di s. Pietro</i>, ossia del romano
pontefice, si abbia da intendere la signoria
<span class="pagenum" id="Page_380">[380]</span>
de' papi sopra le provincie di Ravenna
e della Pentapoli. La stessa epistola
ottogesima quinta, da noi veduta qui sopra,
sufficientemente l'addita; perchè si
tratta d'uomini di quelle provincie che faceano
ricorso al re Carlo contro la volontà
e i diritti del papa. Ma questi medesimi
ricorsi e la concession di quelle contrade
fatte dal re Pippino, e la confermazione
accordatane dal re Carlo, con altri atti
accennati di sopra, c'inducono a credere
che l'alto dominio sopra quelle provincie
fosse ritenuto non men da Pippino
che da Carlo Magno. Pippino coll'armi le
avea ritolte ai Longobardi, e ne dispose
in favore della Chiesa romana, ma ritenendo
l'uso degli altri beni d'allora donati
alle chiese, sopra i quali i re e gli
imperadori conservavano la loro sovranità.
Lo stesso nome di <i>patrizio</i> indica
dipendenza da qualche sovrano. Per conto
poi del <i>patriziato de' Romani</i> conferito
ai re franchi, non sappiam bene come
passasse la faccenda. Io bramerei di poter
dire che i pontefici fossero allora,
come sono da più secoli in qua, sovrani
di Roma e del suo ducato, e che il <i>patriziato</i>
di Carlo Magno si riducesse ad un
titolo solo privo di dominio. Ma l'immaginarsi
che questo in altro non consistesse
che in una dignità d'onore, per
cui il re si obbligava alla difesa della
Chiesa e del popolo di Roma, non s'accorda
colla vera idea del patriziato, allorchè
si conferiva per governar popoli.
Il <i>patrizio di Ravenna</i>, chiamato esarco
ne' tempi addietro, comandava a Ravenna,
alla Pentapoli e a Roma stessa. Così
il <i>patrizio della Sicilia</i>, e così i papi in
vigore del loro patriziato esercitavano
signoria e giurisdizione nell'esarcato di
Ravenna. Che il <i>patriziato romano</i> di
Carlo Magno fosse diverso, non apparisce;
ed Anastasio <span class="fnote">[Anastas., in Vit. Hadriani I.]</span> attesta che quando
Carlo Magno nell'anno 774 andò a Roma,
il sommo pontefice Adriano <i>obviam
illi dirigens venerandas cruces, idest signa,
sicul mos est ad exarchum aut patricium
<span class="pagenum" id="Page_381">[381]</span>
suscipiendum, eum cum ingenti
honore suscipi fecit</i>. Ed appena creato,
siccome vedremo, papa Leone III, nell'anno
792, <i>mox per legatos suos claves
confessionis sancti Petri, ac vexillum romanae
urbis, cum aliis muneribus regi</i>
(Carolo) <i>misit, rogavitque, ut aliquem de
suis optimatibus Romam mitteret, qui populum
romanum ad suam fidem atque sujectionem
per sacramenta firmaret</i>. Questo
porgere il vessillo è il segno adoperato
per conferire la signoria: il che si può
anche osservare nelle antiche monete
de' dogi di Venezia. Indizio di questo son
parimente le chiavi. Gregorio III pontefice,
in una lettera scritta a Carlo Martello,
nomina <i>claves confessionis beati Petri,
quas vobis AD REGNUM direximus</i>.
E Paolo Diacono <span class="fnote">[Paulus Diacon., in Praefat. ad Festum.]</span> scrivendo a Carlo
Magno, non per anche divenuto imperadore,
gli dicea: <i>Et praecipue civitatis
vestrae romuleae viarum, portarum, etc,
vocabula diserta reperietis.</i> Questi son
passi che non si accordano coll'opinione
del padre Pagi, secondo il cui parere il
patriziato romano di Carlo Magno portava
seco solamente l'obbligo e l'onore
della difesa del papa romano. Ma ne' suoi
atti quel monarca s'intitolava <i>patrizio
de' Romani</i>, cioè con titolo indicante signoria,
come l'indicava senza fallo il
chiamarsi ancora <i>re de' Franchi e Longobardi</i>.
Nè dice egli patrizio <i>della Chiesa
romana</i>, ma sì bene <i>de' Romani</i>. Erano
voci sinonime in questi tempi i titoli di
console, duca e patrizio, e tutte portavano
signoria, come si può vedere nei
dogi di Venezia, ne' duchi di Napoli e di
Gaeta <span class="fnote">[<i>Con diversità però, imperciocchè i dogi
di Venezia erano principi indipendenti ed eletti
dal popolo, e non riconoscevano altri sovrani,
quando i duchi di Gaeta e di Napoli eletti a
principio dagl'imperadori riconoscevano la di
loro sovranità, o alto dominio.</i>]</span>.
</p>

<p>
Dalla lettera ottantesima ottava del
Codice Carolino scritta da papa Adriano
al re Carlo, siccome vedemmo di sopra,
<span class="pagenum" id="Page_382">[382]</span>
si ricava che Arigiso duca di Benevento
mandò al greco imperadore i suoi
inviati, petens auxilium <i>et honorem patriciatus
una cum ducatu beneventano sub
integritate, promittens ei tam in tonsura
quam et in vestibus usu Graecorum perfrui,
sub ejusdem imperatoris ditione</i>:
cioè si esibiva di diventar vassallo del
greco Augusto, godendo il dominio del
ducato di Benevento colla giunta di Napoli,
e intitolandosi <i>patrizio</i>. Ed appunto
uso fu degl'imperadori greci di conferire
la podestà principesca con questo titolo
solo, perchè quello di re involveva la totale
independenza da altri sovrani. Così
Zenone Augusto dichiarò <i>patrizii</i> d'Italia
<i>Odoacre</i> e <i>Teoderico</i>, che, non contenti
di questo, assunsero il nome di re. Ed
Anastasio imperadore diede anch'egli il
titolo di <i>patrizio</i> a <i>Clodoveo</i> il Grande re
di Francia, conquistator della Gallia, per
tacere altri esempi, secondo i quali anche
i papi e il senato romano elessero per
loro <i>patrizii</i>, cioè principi, <i>Pippino</i> e <i>Carlo
Magno</i> re de' Franchi; nè conferirono
ad essi il titolo d'<i>Imperadore</i> per qualche
rispetto che durava tuttavia verso i Greci
Augusti, e per non inasprir maggiormente
le cose. Fors'anche nelle ambascerie,
che non poche seguirono fra i
suddetti due re franchi e gl'imperadori
greci, procurarono i primi che fosse approvata
questa lor dignità e podestà dalla
corte imperiale, con riconoscere tuttavia
la sovranità d'essi Augusti. Tutto
quanto ho detto fin qui pare assai fondato.
Ma che è da dire dell'opinion dell'Eccardo,
il qual pretende che, posto il patriziato
di Pippino e Carlo Magno, i papi
non godessero giurisdizione e dominio
alcun temporale? Fu di sentimento il
padre Pagi che Roma si governasse allora
a repubblica, di cui fosse capo il papa.
È ella ben fondata quest'altra opinione?
E poi onde apparisce l'esercizio dell'autorità
in Roma, poco fa attribuita al patrizio?
Convien confessarlo: restano qui
molte tenebre, nè si può decidere per
mancanza d'antiche memorie. Tuttavia
<span class="pagenum" id="Page_383">[383]</span>
sia lecito a me di dire che quel passo
della lettera ottantesima quinta fa gran
forza, per indurci a credere che il <i>patriziato
di Carlo</i> in Roma portasse dominio
temporale, nè poter sussistere la repubblica
mera e independente, immaginata
dal padre Pagi. Pare bensì più verisimile
che Roma allora fosse governata a nome
del patrizio, ossia con dipendenza dal patrizio,
dal senato e dagli altri magistrati,
ne' quali io non ho difficoltà di riconoscere
qualche forma di repubblica e di
padronanza. Le lettere del Codice Carolino
fanno vedere che ivi era il <i>senato</i>,
ivi il <i>prefetto della città</i>. Se ci restassero
le lettere scritte da questi a Carlo, si conoscerebbe
probabilmente che la loro
autorità, ammettendo ancora capo del
senato e d'essa repubblica il pontefice,
dipendeva dal patrizio. Abbiamo anche
veduto che in Roma stavano i Franchi
di Carlomanno fratello d'esso Carlo;
par bene che parimente Carlo vi tenesse
i suoi. E noi sappiamo, come si vedrà
andando avanti, che i <i>prefetti di Roma</i>
erano ivi posti dagl'imperadori, perchè
esercitassero la giustizia punitiva. Inoltre
si osservi che nelle lettere del Codice
Carolino si parla tanto del dominio dei
papi sull'esarcato, e nulla del dominio
d'essi in Roma. Che se i pontefici di questi
tempi mostrano tanta premura per la
difesa e ingrandimento del ducato romano,
nulla di più fanno che si facesse san
Gregorio Magno, il quale niun dirà che
fosse padron di Roma. Comunque sia,
meglio è in questa oscurità di cose confessar
la nostra ignoranza, che decidere
senza valevoli pruove dello stato delle
cose d'allora. Io so non mancar persone
che mal volentieri odono trattati questi
punto di storia; ma è da desiderare che
ognuno anteponga ai privati suoi affetti
l'amore della verità, nè si metta a volere
stabilir colle idee de' tempi presenti quelle
degli antichi secoli; siccome all'incontro
è di dovere che ognuno rispetti il
presente sistema degli stati e governi,
confermato dalla prescrizione di tanti
<span class="pagenum" id="Page_384">[384]</span>
secoli, senza pretendere di prender legge
da' vecchi secoli per regolare i presenti.
</p>

<hr />
</div>

<div class="chapter">
<h2 class="hidden" id="DCCXC">DCCXC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXC</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Adriano I</span> papa 19.</td>
  </tr>
  <tr>
    <td><span class="smcap">Costantino</span> imper. 15 e 11.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 17.</td>
  </tr>
  <tr>
    <td><span class="smcap">Pippino</span> re d'Italia 10.</td>
  </tr>
</table>

<p>
In quest'anno, secondo gli Annali dei
Franchi, niuna spedizion militare fu intrapresa
da <i>Carlo Magno</i>. Solamente sappiamo <span class="fnote">[Eginhardus, in Annal. Franc.]</span>
che mentr'egli dimorava in
Vormazia, vennero a trovarlo gli ambasciatori
degli Avari, ossia degli Unni,
padroni allora della Pannonia, oggidì
chiamata Ungheria. Sino ai confini del
loro dominio si stendevano i dominii di
Carlo Magno, siccome padrone della Baviera;
e lite appunto era fra loro a cagion
d'essi confini. Non si potè venire
ad un accordo, e di qui ebbe principio
una nuova guerra, che nell'anno seguente
accenneremo principiata contra di
quei Barbari. Avea poi fin qui l'imperadrice
<i>Irene</i> tenute le redini del governo in
Oriente, lasciando solamente il nome di
padrone al figliuolo <i>Costantino</i> Augusto.
Ma essendo egli giunto all'età di venti
anni, insorsero de' consiglieri <span class="fnote">[Theoph., in Chronogr.]</span> che gli
insinuarono non aver egli più bisogno di
nutrice per governare i suoi popoli, ed
essere tempo di levare il maneggio alla
ambiziosa madre e a <i>Stauracio</i> patrizio,
che era dispotico della corte. Abbracciò
Costantino il consiglio; ma scoperta la
congiura, Irene e Stauracio infierirono
contra dei complici. Nulladimeno dichiaratesi
le armate in favore del giovane
imperadore, Irene Augusta fu costretta
a cedere e a ritirarsi nel palazzo fabbricato
da Eleuterio per quivi menar vita
privata. Restò con ciò Costantino solo al
governo degli stati, dopo essere stato tenuto
assai basso in addietro, senza che i
<span class="pagenum" id="Page_385">[385]</span>
sudditi osassero di presentarsi all'udienza
di lui; ma anch'egli sfogò dipoi la sua
collera e vendetta contra di Stauracio, e
degli altri uffiziali e favoriti di sua madre.
</p>

<hr />
</div>

<div class="chapter">
<h2 class="hidden" id="DCCXCI">DCCXCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Adriano I</span> papa 20.</td>
  </tr>
  <tr>
    <td><span class="smcap">Costantino</span> imper. 16 e 12.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 18.</td>
  </tr>
  <tr>
    <td><span class="smcap">Pippino</span> re d'Italia 11.</td>
  </tr>
</table>

<p>
Diede Carlo Magno in quest'anno
principio alla guerra contro gli Unni possessori
dell'Ungheria, gente pagana ed
avvezza a commettere delle insolenze
contra dei Cristiani, sudditi del monarca
medesimo <span class="fnote">[Annal. Franc. Bertiniani, Fuldenses, etc.]</span>. Sulla primavera con due
armate, l'una di qua e l'altra di là dal
Danubio, andò ad assalire i nemici. Pel
Danubio scendeva un copioso naviglio
che conduceva i viveri. Concorsero le
nazioni tutte della monarchia franzese,
e gl'Italiani fra gli altri spediti dal re
<i>Pippino</i>, a quella impresa, di maniera
che formidabili riuscirono le forze del
re Carlo in questa guerra. Tuttavia, se si
eccettua la presa e la demolizione di alcune
fortezze degli Unni situate ai confini,
poco di più guadagnò la possente
armata franzese, nè oltrepassò il fiume
Rab. Anzi essendo entrata una fiera
epidemia ne' cavalli, di tante migliaia,
onde era composto quell'esercito, appena
se ne salvò la decima parte. Però
se ne tornò indietro il re Carlo
mal contento di questa campagna. Contuttociò
servì a lui di molta consolazione
l'avviso ricevuto, che verso il fine
d'agosto l'armata d'Italia era giunta
anch'essa addosso agli Avari, cioè agli
Unni suddetti, e che, arrischiato un fatto
d'armi, avea con tal valore e felicità
combattuto, che da gran tempo non si
era fatta una simile strage di que' Barbari.
A noi viene questa particolarità da
una lettera scritta dal re Carlo alla regina
<i>Fastrada</i>, dimorante allora in Ratisbona,
<span class="pagenum" id="Page_386">[386]</span>
che fu pubblicata dal padre Sirmondo <span class="fnote">[Sirmondus, Concil. Gal., tom. 2.]</span>
e dal Du-Chesne <span class="fnote">[Du-Chesne, Rer. Franc., tom. 2, p. 187.]</span>. Negli
Annali del Canisio si legge, <i>exercitum,
quem Pippinus filius de Italia transmiserat,
introivisse in Illyricum</i>. Non avendo
poi trovato sito proprio ne' precedenti
anni all'epistola settantesima terza del
Codice Carolino, mi sia lecito il farne
ora menzione, benchè forse non appartenga
all'anno presente. È essa scritta a
<i>Carlo Magno</i> da due preti, da alcuni diaconi,
e da una gran frotta di altri segnati
col solo nome loro, non si sa se del
clero, oppure secolari o senatori romani.
Gli scrivono essi che i <i>nefandissimi</i>
Beneventani, unitisi con quei di Gaeta e
di Terracina, tramavano di usurpare e
levare dal dominio <i>di s. Pietro e nostro</i>,
alcune città della Campania, e di sottometterle
al patrizio greco della Sicilia,
venuto in questi tempi alla stessa città
di Gaeta. Aveva il papa inviato loro alcuni
vescovi per dissuaderli, ed insieme
per consigliarli che mandassero i loro
deputati ad esso Carlo Magno, oppure a
Roma, per esaminar gli affari; ma nè lo
uno nè l'altro s'era potuto ottenere. Pertanto
soggiungono: <i>Dum vero eorum nequitiae
praevalere minime potuimus, disposuimus
cum Dei virtute atque auxilio, una
cum vestra potentia generalem nostrum
exercitum illuc dirigere, qui eos constringere
debeat, et inimicos beati Petri, atque
nostri, seu vestri emendare</i>. Dopo di che
pregano il re Carlo di volere spedir lettere
e messi ai <i>nefandissimi e odiati da
Dio Beneventani</i> (questo era il bel linguaggio
d'allora), acciocchè desistano da queste
inique operazioni, e lascino in pace
le città della Campania. Queste ultime
parole fanno intendere che si parla di
fatti accaduti dopo l'anno 787, perchè
prima i Beneventani non ubbidivano a
Carlo Magno. Per altro la presente lettera,
benchè abbia alla testa il nome di
molti, apparisce scritta dal medesimo papa
Adriano, perchè chiama <i>figliuolo</i> il re,
<span class="pagenum" id="Page_387">[387]</span>
e nomina <i>Teodoro eminentissimo nostro
nipote</i>. Tornando ora alla lettera che dicemmo
di sopra scritta alla regina Fastrada,
Carlo Magno, fra le altre cose,
ivi le notifica, come nella battaglia data
agli Unni dall'armata d'Italia, <i>Dux de Histria,
ut dictum est nobis, ibidem bene
fecit cum suis hominibus</i>. Cotal notizia ci
conduce ad intendere che l'Istria, già tolta
dai Longobardi ai Greci, era pervenuta,
insieme col regno longobardico, in
potere de' Franchi, oppure che era riuscito
a Pippino re d'Italia di riconquistar
quella provincia insieme colla <i>Liburnia</i>,
togliendola ai Greci, probabilmente nell'anno
788, in cui i Franchi fecero guerra
al ducato di Benevento. Eginardo <span class="fnote">[Eginhardus, in Vita Caroli Magni.]</span>
in fatti ci assicura che quelle due provincie
erano venute in potere di Carlo Magno,
e però il duca <i>dell'Istria</i> anch'egli
entrò nella spedizione contra degli Unni.
Restò afflitta in quest'anno, per attestato
di Anastasio <span class="fnote">[Anastas., in Vita Hadriani I Papae.]</span>, la città di Roma da una
fiera inondazione del Tevere, che atterrò
la porta Flaminia, il ponte d'Antonino, e
cagionò altri gravissimi disordini. Con
paterna cura papa Adriano provvide in
tal congiuntura agli alimenti de' poveri,
dando loro con barchette il pane, finchè
cessò la furiosa piena di quel fiume.
</p>

<hr />
</div>

<div class="chapter">
<h2 class="hidden" id="DCCXCII">DCCXCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Adriano I</span> papa 21.</td>
  </tr>
  <tr>
    <td><span class="smcap">Costantino</span> imper. 17 e 13.</td>
  </tr>
  <tr>
    <td><span class="smcap">Carlo Magno</span> re de Franchi e Longobardi 19.</td>
  </tr>
  <tr>
    <td><span class="smcap">Pippino</span> re d'Italia 12.</td>
  </tr>
</table>

<p>
Scoppiò in quest'anno la congiura
ordita contra del padre e de' fratelli da
<i>Pippino</i> figliuolo bastardo nato a Carlo
Magno da Imeltruda concubina, e diverso
da Pippino re d'Italia. Questo giovane
principe, bello di aspetto, ma gobbo, non
sapea digerire che il re Carlo avesse già
creato re d'Italia <i>Pippino</i>, e re d'Aquitania
<i>Lodovico</i>, e dato il governo del Maine
<span class="pagenum" id="Page_388">[388]</span>
a <i>Carlo</i> suo primogenito, tutti e tre suoi
fratelli, ma legittimi. Perciò, durante la
lontananza del padre impegnato nella
guerra con gli Unni, badando a dei cattivi
consiglieri, e trovati degli aderenti
che erano mal soddisfatti della regina
<i>Fastrada</i> <span class="fnote">[Eginhardus, in Vita Caroli Magni, cap. 20.
Ann. Francor. Canis.]</span>, tramò una congiura contro
la vita di lui, con isperanza d'occupar
egli il regno. Fardolfo longobardo quegli
fu che scoprì la segreta mena, e la rivelò
al re Carlo, con riceverne poi in ricompensa
l'insigne badia di s. Dionisio di Parigi.
Era stato questo Fardolfo uno dei
più fedeli cortigiani del re Desiderio, e
con esso lui andò in esilio in Francia.
Dopo la morte di Desiderio si mostrò
non men fedele al re Carlo, e meritò da
lui quel ricco guiderdone. Restano presso
il Du-Chesne <span class="fnote">[Du-Chesne, tom. 2 Rer. Franc., p. 645.]</span> due epigrammi, dai
quali apparisce che questo Fardolfo abbate
fabbricò un palazzo presso il monistero
di s. Dionisio per servigio del re
Carlo, e inoltre una chiesa a san Giovanni
Battista, per isciogliere un voto da lui
fatto allorchè andò in Francia in esilio.
Gli autori del suddetto scellerato disegno
condotti a Ratisbona, parte furono impiccati,
parte accecati, e gli altri relegati
in varii paesi. Non soffrì il cuore al buon
re di pagare l'indegno figliuolo a misura
del suo reato, e contentossi che assumesse
l'abito monastico nel monistero di
Prumia, dove nell'anno 811, per attestato
dell'Annalista sassone, terminò i suoi
giorni. Leggiamo poi in varii Annali dei
Franchi, che convinto in quest'anno di
eresia <i>Felice</i> vescovo di Urgel in Catalogna,
fu condotto a Roma da <i>Angilberto</i>
abbate di Centula, cioè da quel medesimo
illustre personaggio che vedemmo
all'anno 783 primo tra i consiglieri di
<i>Pippino</i> re d'Italia, il quale dovea già
aver dato l'addio al secolo. Ma in alcuni
Annali egli è qui nominato senza il titolo
di abbate. Giunto a Roma il suddetto
Felice, nel concilio de' vescovi alla presenza
<span class="pagenum" id="Page_389">[389]</span>
di papa Adriano confessò e ritrattò
la sua eresia, ed ottenne di potersene ritornare
a casa sua. Il solo Astronomo,
ossia l'autore anonimo della vita di Lodovico
Pio <span class="fnote">[Apud Du-Chesne, tom. 2 Rer. Franc.]</span>, ci ha conservata una notizia
spettante, per quanto si crede, all'anno
presente; cioè, che tornato esso
Lodovico re d'Aquitania dalla spedizione
fatta contro degli Unni della Pannonia
nell'anno precedente, ebbe ordine da
Carlo Magno suo padre di andarsene in
Aquitania, e poscia <i>fratri Pippino suppetias,
cum quantis posset copiis, in Italiam
pergere. Cui obediens, Aquitaniam autumni
tempore rediit, omnibusque, quae ad
tutamen regni pertinent, ordinatis, per
montis Cinisii asperos et flexuosos anfractus
in Italiam transvehitur, atque Natalem
Domini Ravennae celebrans, ad fratrem
venit</i>. Ciò che ne seguisse, lo vedremo
nell'anno susseguente. Intanto non
vo' lasciar di dire che il Sigonio scrisse <span class="fnote">[Sigonius, de Regno Italiae, ad ann. 781.]</span>
le seguenti parole di Pippino re di
Italia: <i>Dum autem is in Italia fuit, Ravennae
plerumque egit, aut vetere urbis
amplitudine, aut certe navalis rei administrandae
opportunitate inductus</i>. Girolamo
Rossi <span class="fnote">[Rubeus, Histor. Raven., lib. 5.]</span> anch'egli, aderendo al Sigonio,
scrisse che Pippino stabilì per sua
sede Ravenna, con immaginar nondimeno
ciò fatto con licenza e permissione
del sommo pontefice. Non trovo io sicure
e chiare pruove di tali asserzioni. Le parole
nondimeno del soprammentovato
Astronomo paiono dar qualche fondamento
all'opinion del Sigonio. Attese in quest'anno
il re Carlo a far dei preparamenti,
e specialmente un ponte di navi, con
disegno di sperimentare di nuovo le sue
forze contra degli Unni, signori della
Pannonia. Ma gli stessi Barbari segretamente
istigarono alcuni popoli della Sassonia
a ripigliar l'idolatria, cioè a ribellarsi
al re Carlo: il che disturbò i di lui
disegni.
</p>

<p>
<span class="pagenum" id="Page_390">[390]</span>
</p>

<hr />
</div>

<div class="chapter">
<h2 class="hidden" id="DCCXCIII">DCCXCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCIII</span>. indizione <span class="scp">I</span>.</td>
  </tr>
  <tr>
    <td><span class="smcap">Adriano I</span> papa 22.</td>
  </tr>
  <tr>
    <td><span class="smcap">Costantino</span> imper. 18 e 14.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 20.</td>
  </tr>
  <tr>
    <td><span class="smcap">Pippino</span> re d'Italia 13.</td>
  </tr>
</table>

<p>
Sul principio di quest'anno, per testimonianza
dell'Astronomo, autore della
vita di Lodovico Pio, uniti insieme i due
re fratelli, cioè <i>Pippino</i> e <i>Lodovico</i>, con tutte
le loro forze, portarono la guerra nel
ducato beneventano, diedero il sacco dove
giunsero, ma senza impadronirsi d'altro
che di un miserabil castello. Passato
il verno, se ne tornarono amendue prosperosamente
a trovare il padre, ma col
dispiacer d'intendere la ribellion di Pippino
lor fratello naturale, scoperta nondimeno
e gastigata colla morte di molti
nobili che aveano tenuta mano al trattato.
Motivo a questa guerra contro i Beneventani
potrebbe aver dato la lettera settantesima
terza di papa Adriano, accennata
da me nell'anno 791, se in quello fosse
stata veramente scritta. Ma noi abbiam
senza questo da Erchemperto <span class="fnote">[Erchempertus, P. I, tom. 2 Rer. Ital.]</span> storico
le cagioni di rottura fra Pippino re d'Italia
e i Beneventani. Comandava allora a
quell'ampio ducato, siccome è detto di
sopra, <i>Grimoaldo</i>, principe accorto e valoroso,
che, ereditate le massime di suo
padre, cioè voglioso dell'indipendenza
dai Franzesi, dimenticò in breve le promesse
e i patti stabiliti con <i>Carlo Magno</i>,
allorchè gli fu conceduto colla libertà il
ducato. Sui principii del suo governo
attenne la parola, facendo mettere il nome
d'esso re Carlo ne' soldi d'oro ch'egli
facea coniare, e ne' pubblici strumenti,
per riconoscere la di lui sovranità. Ma
da lì a non molto lasciò anche queste
usanze, e cominciò a non voler che i
Franchi gli facessero da padroni e maestri
addosso. Erasi egli impegnato di smantellar
le fortificazioni di Salerno, Acerenza
e Consa. Abbiamo dall'Anonimo
<span class="pagenum" id="Page_391">[391]</span>
salernitano <span class="fnote">[Anonymus Salernitanus, P. II, tom. 2, Rer.
Italic.]</span>, ch'egli fece diroccar le mura di
Consa, ma senza dolor di testa, perchè
quella città a cagione del sito anche senza
mura si poteva difendere. Parimente venuto
ad Acerenza, la fece tutta spianare;
ma ordinò che se ne fabbricasse un'altra
più forte in sito vantaggioso, cioè sopra
un monte. Restava Salerno, che anch'esso
doveva spogliarsi di fortificazioni, ed aveva
Grimoaldo già fatto dar principio ad
una nuova città in vicinanza nel luogo
chiamato <i>Veteri</i>; ma non sapea ridursi
a rovinar sì bella e forte città, come era
l'antica. Allora fu che uno se gli esibì di
trovar ripiego per soddisfare all'obbligo
contratto, e salvare nello stesso tempo la
città, purchè gli fosse data la ricca veste
di vaio, cioè la pelliccia, che il duca Arigiso
di lui padre solea portare nel dì di
Pasqua. Costui gl'insegnò di abbattere
alcune mura di Salerno, con alzarne appresso
dell'altre, che rendevano più sicura
ed inespugnabile la città, con che egli si
diede ad intendere di aver mantenuto
l'obbligo contratto e il giuramento prestato
a Carlo Magno. Prese anche per
moglie <i>Wanzia</i> nipote di <i>Costantino</i> imperadore
de' Greci: andamenti e fatti tutti
che sommamente dispiacquero a <i>Pippino</i>
re di Italia, e l'indussero a muovere guerra
ad esso Grimoaldo, per desiderio di fargli
abbassare il capo. Perchè sì presto terminasse
la guerra suddetta, senza saper
noi se Grimoaldo con qualche capitolazione
si sbrigasse da questi insulti, resta
ignoto. Si può nondimeno credere che
convenisse ai Franchi di ritirarsi in fretta,
perchè, secondo gli Annali moissiacensi <span class="fnote">[Annales Moissiacens., tom. 3, Rer. Franc.
Du-Chesne.]</span>,
sì il ducato beneventano che
l'esercito franzese patì in questi tempi
una fiera carestia, la quale si stendeva
per tutta l'Italia, ed anche per la Francia.
Oltre a ciò, sappiamo dal suddetto Erchemperto,
<span class="pagenum" id="Page_392">[392]</span>
che assalito dall'armi franzesi il
duca Grimoaldo, per dar loro qualche
soddisfazione, ripudiò all'ebraica la suddetta
moglie, quantunque ciò non bastasse
per quetare lo sdegno de' Franchi contra
di lui. Ma se questo ripudio succedesse
nell'anno presente, non v'è storia che
lo additi. Mentre si preparava il re Carlo
per portare di nuovo la guerra nella
Pannonia, si vide obbligato a mutar per
allora pensiero; perchè dall'un canto udì
che i Sassoni a sommossa degli Unni s'erano
ribellati; e dall'altro, che i Saraceni
della Spagna aveano rotta la pace, già
stabilita con <i>Lodovico</i> re d'Aquitania suo
figliuolo. In fatti abbiamo dai mentovati
Annali moissiacensi, che vedendo quegl'infedeli
impegnato Carlo Magno nella
guerra degli Unni, presero il tempo, e con
un poderoso esercito vennero nella Settimania,
oggidì Linguadoca, bruciarono i
borghi di Narbona, e condussero via un
immenso bottino d'uomini e di robe.
Nell'andar che costoro faceano alla volta
di Carcassona, presentossi loro a fronte
<i>Guglielmo</i> conte, ossia duca di Tolosa,
che fu poi santo, con quanti conti e gente
egli potè raunare in quel bisogno, e
coraggiosamente attaccò la zuffa. Ma prevalsero
i Saraceni, e de' Cristiani sconfitti
la maggior parte restò estinta sul campo,
e gli altri, fra' quali Guglielmo, si salvarono
colla fuga. Trattenevasi intanto il re
Carlo in Ratisbona, meditando di tirar
un canale dal Danubio al Meno e al Reno,
per facilitare il commercio de' popoli:
impresa riguardevole, ed anche cominciata,
ma rimasta in breve imperfetta.
Andarono a trovarlo colà i legati di papa
<i>Adriano</i> con dei grandi regali. Il motivo
della spedizione da niuno storico si vede
registrato negli Annali; ma, secondo tutte
le apparenze, fu la loro andata per assistere
al concilio, di cui parleremo fra poco.
</p>

<p>
<span class="pagenum" id="Page_393">[393]</span>
</p>

<hr />
</div>

<div class="chapter">
<h2 class="hidden" id="DCCXCIV">DCCXCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCIV</span>. Indizione <span class="scp">II</span>.</td>
  </tr>
  <tr>
    <td><span class="smcap">Adriano I</span> papa 23.</td>
  </tr>
  <tr>
    <td><span class="smcap">Constantino</span> imper. 19 e 15.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 21.</td>
  </tr>
  <tr>
    <td><span class="smcap">Pippino</span> re d'Italia 14.</td>
  </tr>
</table>

<p>
Era tornato in Ispagna al vomito
<i>Felice</i> vescovo di Urgel, con rinnovar le
già ritrattate sue ereticali proposizioni;
animato in ciò principalmente da <i>Elipando</i>
arcivescovo di Toledo, concorde
in sì fatte storte opinioni con lui; il che
accrebbe il bisogno di rimedio. <i>Carlo Magno</i>,
principe impareggiabile, che quantunque
fosse occupato da tanti pensieri politici,
non lasciava d'aver l'occhio attento
alla difesa della religione, raunò in Francoforte
un concilio plenario, a cui intervennero
i legati di papa Adriano, e ben
trecento vescovi d'Italia, Spagna, Francia
e Germania. Fu quivi decretato che
fosse contrario agl'insegnamenti della
fede cattolica l'insegnare che Gesù Cristo
Signor nostro, in quanto uomo, fosse
figliuolo adottivo di Dio: che era l'eresia
del suddetto Felice. Passarono oltre
que' Padri ad esaminar la sentenza del
settimo concilio generale, tenuto dai vescovi
orientali in Nicea, in cui furono
condannati gl'iconoclasti, e stabilita come
ortodossa la venerazion delle sacre
immagini. Di sentimento diverso furono
i vescovi occidentali nel concilio di
Francoforte, avendo eglino bensì ammesso
l'uso delle immagini suddette, ma
insieme rigettata la loro adorazione. Uomini
dottissimi han già fatto conoscere
che quei vescovi, a cagione di qualche traduzione
malfatta del concilio niceno, non
intesero la mente e i decreti de' vescovi
d'Oriente in proposito delle sacre immagini,
con figurarsi incautamente che
alle immagini de' santi fosse stato in Nicea
accordato il culto della Latria: il
che nè punto nè poco sussiste. Però in
questa parte non fu approvato dalla
santa Sede il sentimento de' Padri francofordiensi.
<span class="pagenum" id="Page_394">[394]</span>
Carlo Magno mandò in tal
occasione <i>Angilberto</i> abbate di Centula a
papa Adriano coi voti di que' vescovi, acciocchè
gli esaminasse; e il papa assunse
bensì la difesa del concilio niceno, ma camminò
in quest'affare con pesatezza e dolcezza;
perchè per attenzione di Carlo Magno
essendosi nei suoi regni rimesso in
qualche vigore lo studio delle lettere, non
mancavano vescovi di molta dottrina in
questi tempi che sapeano tener la penna
in mano. E ben degno di considerazione
è, che sopra molti altri bella figura fecero
nel concilio suddetto, dopo papa Adriano
(che inviò una sua lettera condannatoria
di Eliprando), <i>s. Paolino</i> patriarca
d'Aquileia, e <i>Pietro</i> arcivescovo
di Milano. Leggesi tuttavia in quegli atti
<i>Libellus episcoporum Italiae contra Elipandum</i>,
composto da s. Paolino, <i>una cum
reverendissimo, et omni honore digno
Petro mediolanensis sedis archiepiscopo,
cunctisque collegis fratribus et consacerdotibus
nostris Liguriae, Austriae, Hesperiae,
Æmiliae, catholicarum ecclesiarum
venerandis praesulibus</i>. Crede il Labbe <span class="fnote">[Labbeus, tom. 7 Concilior.]</span>
che invece di <i>Austriae</i> s'abbia quivi a leggere
<i>Histriae et Venetiae</i>. Ma egli non sapea
l'uso de' Longobardi di chiamare Austria
la parte orientale della Lombardia, e
<i>Neustria</i> l'occidentale: del che ho parlato
anch'io <span class="fnote">[Rer. Italic., Part. II, tom. 1.]</span> nelle annotazioni delle leggi
longobardiche. La loro Austria abbracciava
la provincia della Venezia e il Friuli;
la <i>Liguria</i> disegnava i vescovi suggetti
all'arcivescovo di Milano; l'<i>Emilia</i> dinotava
i sottoposti all'arcivescovo di
Ravenna, e l'<i>Esperia</i>, cioè l'Italia, i vescovi
della Toscana, di Spoleti e di altre
città italiane, i nomi de' quali mancano
negli atti di quel concilio. Probabilmente
fu in questa congiuntura che succedette
quanto lasciò scritto Ermoldo Nigello
nel poema della vita di Lodovico
Pio Augusto <span class="fnote">[Nigell., lib. 1, Poemat. P. II, tom. 2 Rer.
Italic.]</span>, da me dato alla luce.
<span class="pagenum" id="Page_395">[395]</span>
Trovavasi il santo prelato Paolino nella
chiesa d'Aquisgrana, o celebrando la
messa, o salmeggiando nel coro, assiso
in una sedia. Vennero colà i tre figliuoli
del re Carlo. Precedeva a tutti il principe
<i>Carlo</i> suo primogenito. Dimandò il
patriarca ad un cherico, chi quegli fosse,
e udito chi era, si tacque; e Carlo, continuando
il cammino, passò oltre. Da lì
poco sopraggiunse <i>Pippino</i> con una gran
truppa di cortigiani. Chi questi fosse,
volle saperlo il patriarca; e riflettendo
ch'era re d'Italia, l'onorò con cavarsi
la berretta. Pippino senza fermarsi anch'egli
passò oltre. Venne finalmente
<i>Lodovico</i> re d'Aquitania, che a differenza
dei suoi fratelli maggiori si mise in
ginocchioni davanti al sacro altare, e
con somma divozione incominciò le sue
preghiere. Udito ch'ebbe s. Paolino il
nome di lui, alzossi allora dalla sedia, e
corse ad abbracciare questo pio principe,
il quale con profonda riverenza gli corrispose.
Andato poi il patriarca all'udienza
di Carlo Magno, fu interrogato
della cagione, per cui s'era mostrato sì
parziale del terzo de' suoi figliuoli. Gli
rispose, perchè se Dio voleva che succedesse
a lui nell'imperio uno de' figliuoli
suoi, Lodovico era il più a proposito.
Si verificò in effetto la predizione. I due
maggiori premorirono al padre, e Lodovico
gli fu successore nell'imperio e nei
regni. Vero è che vien attribuita questa
predizione ad Alcuino dall'autore anonimo <span class="fnote">[Anonymus apud Mabillon., Saecul. Benedict.,
lib. 1, cap. 10.]</span>
della sua vita; ma quello scrittore
non manca d'altri sbagli, nè è da
paragonare con Ermoldo Nigello abbate,
che meglio sapeva gli affari della vita e
corte di Carlo Magno, perchè la praticava
in questi tempi.
</p>

<p>
Abbiam di sopra parlato dell'arcivescovo
di Ravenna. Potrebbe per avventura
appartenere a questi tempi l'elezione
seguita di <i>Valerio</i> in arcivescovo
di quella città, succeduta senza fallo, vivente
papa <i>Adriano</i>. A cagion di questa
<span class="pagenum" id="Page_396">[396]</span>
sorse qualche disparere fra esso papa e
Carlo Magno, come apparisce dall'epistola
settantesima prima del Codice Carolino.
Pretendeva esso re Carlo che i suoi messi
dovessero intervenire all'elezione di
quegli arcivescovi, allegando ciò fatto,
allorchè dopo la morte di <i>Sergio</i> arcivescovo
si trattò di eleggere il suo successore,
cioè <i>Leone</i>. Risponde in quella lettera
il pontefice Adriano, che dappoichè
fu mancato di vita il suddetto Sergio,
<i>Michele</i> usurpò la cattedra di Ravenna,
e capitato per altri affari a Roma Ubaldo
messo del re medesimo, fu solamente
incaricato di portarsi a Ravenna per
cacciar via di colà l'usurpatore e condurlo
a Roma. Per altro non era in uso
che nè i papi, nè esso Carlo Magno, nè
Pippino suo padre inviassero messi per
assistere all'elezione dell'arcivescovo
ravignano; nè ciò s'era fatto dopo la
morte di Leone nell'elezion di <i>Giovanni</i>
e di <i>Grazioso</i>. Perciò quivi seguitava lo
antico costume, che morto un arcivescovo,
il clero e popolo di Ravenna concordemente
eleggeva il successore, il quale,
col decreto dell'elezione in mano,
passava dipoi a Roma per ricevere la
consecrazione dal sommo pontefice. Prega
dunque Adriano il re Carlo di quetarsi
su questa pretensione e di non prestar
fede alle lingue ingannatrici, con
persuadersi che niuno più d'esso papa è
geloso, perchè sia mantenuto tutto l'onore
al di lui <i>patriziato</i>, e venga esso re
esaltato. Questa pretensione di Carlo
Magno, di aver mano nell'elezione dello
arcivescovo di Ravenna, può anch'essa
servire d'indizio della sua sovranità nell'esarcato,
perchè da gran tempo i re
franchi voleano mischiarsi nelle elezioni
de' vescovi: abuso detestato dai sacri
concilii e dallo stesso papa Adriano nell'epistola
ottantesima quinta del Codice
Carolino, dove scrive al medesimo re:
<i>Numquam nos in qualibet electione invenimus,
nec invenire debemus vestram excellentiam;
sed neque optamus talem rem
incumbere; sed qualis a clero et plebe
<span class="pagenum" id="Page_397">[397]</span>
cunctoque populo electus canonice fuerit,
et nihil sit, quod sacro obsit ordini, solita
traditione illum ordinamus</i>. Diede fine ai
suoi giorni in quest'anno la regina <i>Fastrada</i>
moglie di Carlo Magno, e fu seppellita
a Magonza, donna crudele e malvoluta
da molti <span class="fnote">[Eginhardus, in Annal. Franc.]</span>. Il re Carlo poscia
con un'armata da una parte e Carlo suo
primogenito con un'altra da altra parte,
marciarono contra i Sassoni, per farli
pentire della lor ribellione e del rinnovato
lor paganismo. Pareano costoro
disposti in campo a decidere della lor
sorte con una battaglia; ma conosciuto
che il pericolo era maggiore della speranza,
implorarono la misericordia del re
e si sottomisero, con dargli in pegno
della lor fede molti ostaggi. Parimente
spedì esso re un possente esercito sotto
il comando di <i>Guglielmo</i> conte di Tolosa,
o pur duca di Aquitania, contra de' Mori
di Spagna, che aveano preso Oranges ed
altri luoghi della Linguadoca. Venne a
lui fatto di ricuperar quella città, e continuò
dipoi anche nel seguente anno le
sue vittorie con grave danno di quella
barbara gente. Prese in quest'anno il re
Carlo per sua moglie <i>Liutgarda</i> di nazione
alemanna; ma, secondo Eginardo,
non ebbe figliuoli. Probabilmente fu
in quest'anno che <i>Teodolfo</i>, scrittore poscia
celebre, ottenne da esso re <span class="fnote">[Mabill., in Annal. Benedictin.]</span> la
badia di Fleury in Francia, e forse nello
stesso tempo anche il vescovato di Orleans.
Era questi di nazione italiano, discendente
non già dai Longobardi, ma
dai Goti; dai Goti, dissi, non so se dei
rimasti in Italia, o pure dei conquistatori
della Spagna. Scrive egli <span class="fnote">[Theodulphus, in Paraenesi ad Judic.]</span>, che andato
a Narbona, quivi trovò un resto di Goti
che il riguardarono come lor parente.
Comune opinione è che il mirabil genio
di Carlo Magno in una delle sue venute
in Italia, trovato Teodolfo dotato di molta
letteratura (cosa rara in questi tempi)
<span class="pagenum" id="Page_398">[398]</span>
seco il menasse in Francia, e poscia il
promovesse alla dignità episcopale.
</p>

<hr />
</div>

<div class="chapter">
<h2 class="hidden" id="DCCXCV">DCCXCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCV</span>. Indizione <span class="scp">III</span>.</td>
  </tr>
  <tr>
    <td><span class="smcap">Leone III</span> papa 1.</td>
  </tr>
  <tr>
    <td><span class="smcap">Costantino</span> imp. 20 e 16.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 22.</td>
  </tr>
  <tr>
    <td><span class="smcap">Pippino</span> re d'Italia 15.</td>
  </tr>
</table>

<p>
Giunse in quest'anno al fine de' suoi
giorni papa <i>Adriano I</i>, e la sua morte
succedette nel dì santo del Natale di nostro
Signore. La memoria di questo prudente
ed insigne pontefice, che meritò
d'essere ascritto al catalogo de' santi,
sarà sempre in benedizione nella Chiesa
romana, di cui fu egli sommamente benemerito;
perchè essa dianzi sempre
maestosa e riverita nello spirituale, per
cura di lui cominciò ad essere grande e
stimata anche nel temporale. Quanto
alto ascendesse la sua pia liberalità verso
le chiese di Roma e verso i poveri,
si legge con istupore presso di Anastasio
bibliotecario <span class="fnote">[Anastas., in Vit. S. Hadriani Papae.]</span>. La città stessa di Roma
gli professò di grandi obbligazioni, perchè
con immense spese ne rifece egli le
mura e le torri. Era questo pontefice
teneramente amato da Carlo Magno, il
quale, udita la di lui morte, l'onorò delle
sue lagrime, distribuì di molte limosine
in suffragio della di lui anima, ed
anche formò in versi l'epitaffio che tuttavia
si legge negli Annali ecclesiastici e
presso d'altri autori. Nella Raccolta dei
concilii del Labbe abbiamo i <i>capitoli di
papa Adriano</i>, raccolti da varii concilii e
dai decreti de' sommi pontefici. E in
questa occasione vien creduto che per
la prima volta alcuno si servisse della
Raccolta delle decretali de' papi, vivuti
prima de' santi Siricio ed Innocenzo I,
romani pontefici, che uscì alla luce sotto
nome d'<i>Isidoro vescovo</i>, da alcuni incautamente
cognominato Mercatore. Oggidì
è sentenza stabilita anche presso
tutti i letterati cattolici, che quelle lettere
<span class="pagenum" id="Page_399">[399]</span>
sono apocrife e finte, cioè invenzione
del suddetto Isidoro, e spezialmente Davide
Biondello, uno de' protestanti, mostrò
da che libri fu ricavata quella farragine
di decreti, non conformi all'antica
disciplina della Chiesa. Incmaro, celebre
arcivescovo di Rems, il primo fu a scoprir
quella impostura; ma nol persuase
agl'ignoranti secoli susseguenti, finchè
vennero altri valentuomini che nel
secolo prossimo passato terminarono il
processo contra delle medesime. Ora
nella festa di santo Stefano il clero, i nobili
e il popolo romano raunatisi, vennero
concordemente all'elezione del successore;
e questa cadde nella persona
di <i>Leone III</i>, che pel lungo servigio prestato
nella basilica lateranense, pel suo
amore verso i poveri e per la sua nota
pietà, fu conosciuto sopra gli altri meritevole
della sublime pontificia dignità.
Nel giorno appresso seguì la di lui consecrazione,
in cui fece un regalo al clero,
maggiore ancora del praticato dai
suoi antecessori. Nè tardò egli a dar
notizia della sua esaltazione a Carlo Magno.
Fra le lettere d'Alcuino e presso il
Du-Chesne <span class="fnote">[Du-Chesne, tom. II, pag. 685, Rer. Franc.]</span>, resta tuttavia la risposta
data ad esso papa Leone dal medesimo
re Carlo. Rallegrasi egli per la concorde
elezione fatta di lui, <i>et in promissionis
ad nos fidelitate</i>. Aggiugne che avea preparato
dei regali da inviare al suo predecessore,
la cui morte l'ha estremamente
afflitto, ma essergli di consolazione
che sia assunto al pontificato un successore
che non men di Adriano adotterà
per figliuolo esso re. Pertanto manda
per mezzo di <i>Angilberto</i> abbate, nominato
di sopra, quei donativi ad esso
papa Leone, e gli dice di avere incaricato
lo stesso Angilberto di conferire col
papa intorno a tutto ciò che <i>ad exaltationem
sanctae Dei Ecclesiae, vel ad stabilitatem
honoris vestris, vel patriciatus
nostri firmitatem necessarium intelligeretis.
Sicut enim cum beatissimo praedecessore
vestro sanctae paternitatis pactum,
<span class="pagenum" id="Page_400">[400]</span>
sic cum beatitudine vestra ejusdem fidei
et caritatis inviolabile foedus statuere desidero.</i>
In che consistessero questi patti
e questa lega di fede e d'amore, noi
nol sappiamo; ma verisimilmente riguardano
l'accordo seguito fra i papi precedenti
e il medesimo Carlo Magno, per
conto del <i>patriziato de' Romani</i> conferito
a Carlo, e del governo di Roma e del
suo ducato. In un'altra lettera, che si
legge fra quelle d'Alcuino, esso re Carlo
dà commessione al suddetto Angilberto
abbate di fare un'ammonizione a
papa Leone <i>de omni honestate vitae suae,
et praecipue de sanctorum observatione
canonum, de pia sanctae Dei Ecclesiae
gubernatione;</i> e vuole che gli ricordi
quanto sia corto l'onore mondano, e
perpetuo il premio di chi ben fatica quaggiù,
e gl'inculchi di sradicare la peste
della simonia e di effettuare la promessa
a lui fatta da papa Adriano di fabbricare
un monistero presso alla basilica di san
Paolo.
</p>

<p>
Non ostante la sommessione fatta
nell'anno precedente dai Sassoni ribelli,
si scorgeva tuttavia inquieto e tumultuante
l'animo loro; laonde Carlo Magno
con grandi forze entrò nelle loro contrade,
e la maggior parte mise a sacco.
Ma mentre veniva ad unirsi con lui <i>Vilza</i>
re degli Obotriti, nel passare il fiume
Elba, caduto in un'imboscata de' Sassoni,
vi lasciò la vita: accidente che irritò
forte il re Carlo, e cagionò di gran rovina
al paese di que' Sassoni. Nè cessò
egli dal perseguitarli, finchè ricevuti da
essi varii ostaggi, se ne tornò placato ad
Aquisgrana. Durante questa spedizione
vennero a trovare il re Carlo gli ambasciatori
di <i>Tudino</i>, uno dei principi degli
Unni, che prometteva di farsi cristiano:
il che recò non poca allegrezza a
quel piissimo monarca. In fatti seguì la
venuta di lui e il suo battesimo nell'anno
seguente; ma gli Annali del Lambecio
lo riferiscono al presente. Fu spezialmente
in questi tempi che Carlo Magno
s'applicò ad ingrandire ed abbellire
<span class="pagenum" id="Page_401">[401]</span>
Aquisgrana, per desiderio di farne una
Roma nuova. Vi fabbricò un palazzo
suntuosissimo, a cui diede il nome di
Laterano, e una basilica in onor della
Vergine santissima, di ricca e mirabile
struttura, con pitture, mosaici e marmi
rari, per la maggior parte tratti da Ravenna,
siccome innanzi dicemmo. Edificò
eziandio altri palazzi, ponti, contrade,
e concertò i siti per nobilissime cacce.
Quivi pose il suo amore, quivi erano
le delizie sue, e però vi stabilì la sua
magnifica corte, con far divenire celebre
quella città sopra l'altre de' suoi regni.
Si può credere data in quest'anno la lettera
centesima di Alcuino a san Paolino
patriarca di Aquileia, dove sono le seguenti
parole: <i>Mirabiliter de Avarorum
gente triumphatum est, quorum missi ad
dominum regem directi subjectionem pacificam,
et Christianitatis fidem promittentes
venerunt.</i> Dice ancora d'avergli
scritto due altre lettere, l'una mandata
pel <i>santo vescovo d'Istria</i>, e l'altra pel
<i>venerabil uomo Erico</i> o <i>Enrico duca</i>. Era
questi duca del Friuli, e gli Annali dei
Franchi ci hanno conservata memoria
delle prodezze sue nella guerra contro
gli Avari, o vogliam dire gli Unni, signori
della Pannonia, che allora era suggetta
a varii principi, e non più ad un solo
re, chiamato per soprannome Cagano,
come abbiam veduto ne' tempi addietro.
Non si sa bene se nell'anno presente, o
pure nel susseguente (pare nondimeno
che piuttosto in questo che nell'altro),
esso duca Enrico, ossia Erico, spedì l'esercito
italiano, o pure v'andò egli in
persona, con <i>Wonomiro</i>, uno de' principi
della Schiavonia <span class="fnote">[Annales Franc. Loiselian.]</span>, contra degli Unni
ossia Avari, passando dalla Carintia
nella Pannonia. Per buona ventura erano
fra lor disuniti gli Unni, e stanchi i
lor capi per una guerra civile, allumata
ne' tempi addietro. Profittò Enrico della
lor debolezza, e gli riuscì di espugnare
il Ringo, cioè la fortificazione più rinomata
di quella nazione, di cui parla
<span class="pagenum" id="Page_402">[402]</span>
Notchero <span class="fnote">[Notcherus, in Vita C. M., lib. 2, cap. 2.]</span> nella vita di Carlo Magno, dove
stavano riposti i lor tesori, raunati
da più re, spezialmente colle spoglie dei
vicini. Vi si trovarono in fatti immense
ricchezze, e il duca adempiè bene il suo
dovere, con portarne la maggior parte
ad Aquisgrana, e consegnarla al re Carlo.
Servì questo tesoro al generoso monarca
per regalare i suoi baroni, cherici e
laici; una buona parte nondimeno riservò
per mandarla in dono al romano pontefice.
L'incumbenza di condurla a Roma
fu data ad <i>Angilberto</i> abbate di san
Ricario, ossia di Centula, a cui parimente
fu appoggiata la carica di primo consigliere
del re <i>Pippino</i> in Italia. Nella
lettera quarantesima seconda di Alcuino
egli è chiamato <i>Angilbertus primicerius
Pippini regis</i>. Di tanto in tanto il re Pippino
era all'armata fuori d'Italia, o alla
corte del re Carlo suo padre. È da credere
che allora Angilberto facesse le funzioni
come vicerè.
</p>

<hr />
</div>

<div class="chapter">
<h2 class="hidden" id="DCCXCVI">DCCXCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCVI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Leone</span> III papa 2.</td>
  </tr>
  <tr>
    <td><span class="smcap">Costantino</span> imper. 21 e 17.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 23.</td>
  </tr>
  <tr>
    <td><span class="smcap">Pippino</span> re d'Italia 16.</td>
  </tr>
</table>

<p>
Sul principio di quest'anno, per attestato
degli Annali de' Franchi <span class="fnote">[Annales Bertiniani, Metens. el alii.]</span>, papa
<i>Leone III misit legatos cum muneribus
ad regem, claves etiam confessionis sancti
Petri, et vexillum romanae urbis eidem
direxit</i>. Cosa significassero quelle <i>chiavi</i>
e quel <i>vessillo</i> l'abbiamo detto di sopra.
E pare che non ce ne lasci dubitare Eginardo <span class="fnote">[Eginhardus, in Annal. Franc.]</span>,
con iscrivere all'anno presente:
<i>Mox Leo per legatos suos claves confessionis
sancti Petri, ac vexillum romanae
urbis, cum aliis muneribus regi misit,
rogavitque, ut aliquem de suis optimatibus
Romam mitteret, qui populum romanum
ad suam fidem atque subjectionem
<span class="pagenum" id="Page_403">[403]</span>
per sacramenta firmaret</i>. Se il popolo romano
giurava <i>fedeltà</i> e <i>soggezione</i> al re
Carlo, non si può già rettamente immaginare
che il <i>patriziato de' Romani</i> a lui
conferito consistesse in grado di semplice
onore coll'obbligo solo di difendere
esso popolo e la Chiesa romana. E però
non ha già da chiamarsi una esagerazione,
come si figurò il padre Pagi <span class="fnote">[Pagius, Critic. ad Annal. Baron.]</span> quella
di Paolo Diacono <span class="fnote">[Paulus Diaconus, de Episcop. Metens.]</span>, che di Carlo Magno
tuttavia re, e non peranche imperadore
scrisse: <i>Romanos praeterea, ipsamque
urbem romuleam, jampridem ejus
praesentiam desiderantem, quae aliquandiu
mundi totius domina fuerat, et tum a
Longobardis oppressa gemebat, duris angustiis
eximens, suis addidit sceptris;
cunctaque nihilominus Italia miti dominatione
potitus est</i>. Che nell'anno 773
non fosse angustiata Roma da Desiderio
re de' Longobardi, può ben negarlo il
padre Pagi; ma parla in contrario la storia.
Seguirono in quest'anno le nozze di
<i>Lodovico</i> re d'Aquitania, terzo legittimo
figliuolo di Carlo Magno <span class="fnote">[Astronomus, et Theganus, in Vita Ludovici Pii.]</span>, con <i>Ermengarda</i>
figliuola d'<i>Ingrammo</i> conte o duca,
nipote di <i>Crodegango</i> vescovo di Metz.
Vuolsi parimente osservare che anche
<i>Pippino</i> re d'Italia, già pervenuto all'età
di ventun anno, era in questi tempi ammogliato,
perciocchè Alcuino in una lettera <span class="fnote">[Alcuin., Epist. 91.]</span>
a lui scritta dice: <i>Laetare cum
muliere</i> (onde il nome di <i>moglie) adolescentiae
tuae, et non sint alienae participes
tui</i>. Ma per una strana negligenza
niuno degli antichi storici ha a noi conservato
il nome di questa regina sua moglie.
Trovavasi l'invitto re Carlo impegnato
in due guerre, l'una contra de' Sassoni
ribelli, l'altra contra quegli Unni
della Pannonia che tuttavia mantenevano
nemicizia e facevano testa alle di lui forze.
Abbiamo dall'Astronomo, autore della
vita di Lodovico Pio, ch'egli chiamò
<span class="pagenum" id="Page_404">[404]</span>
dall'Aquitania questo suo figliuolo con
quanti combattenti potè raunar da quelle
parti. In compagnia dunque di lui
e col primogenito <i>Carlo</i> condusse una
poderosa armata in Sassonia, diede il
guasto dovunque arrivò, e fece prigioni
innumerabili persone dell'uno e dell'altro
sesso, e d'ogni età di quella nazione che
furono condotte e distribuite per la Francia,
e probabilmente anche in Italia, affinchè
imparassero e seguitassero la legge
di Cristo. Da Anastasio bibliotecario <span class="fnote">[Anast. Bibliothec., in V. Leonis III et IV.]</span>
impariamo che in Roma abitavano
moltissimi Sassoni, e v'era la lor contrada,
appellata <i>Vicus Saxonum</i>. Diede
Carlo in questa maniera un gran crollo
a quell'indomita ed instabil nazione. Dall'altra
parte ebbe ordine il re Pippino di
portar la guerra nella Pannonia contro
gli Unni <span class="fnote">[Annales Franc. Laureshamens.]</span>. Conduceva questo valoroso
principe una forte armata d'Italiani e
Bavaresi, e con questa virilmente s'inoltrò
nel paese nemico, con giugnere fin
dove il fiume Dravo sbocca nel Danubio.
Alcuni scrittori attribuiscono a lui la
presa del Ringo, detto di sopra; e scrivono
che, venendo il verno, andò a trovare
il re Carlo suo padre in Aquisgrana,
e gli presentò un ricchissimo bottino
fatto in quelle barbare contrade, ed insieme
una esorbitante quantità di prigioni.
Altri Annali <span class="fnote">[Poeta Saxo, in Annal. Franc.]</span> attribuiscono, siccome
già osservammo, la principal gloria
di questa impresa ad <i>Arrigo</i> duca del
Friuli, che era succeduto a <i>Marcario</i> in
quel governo, con aggiugnere esser egli
stato il portatore del tesoro unnico a Carlo
Magno. Venne in questa maniera buona
parte della Pannonia, oggidì Ungheria,
in potere di Carlo Magno, e questa
fu nello spirituale sottomessa e raccomandata
alla cura di <i>Arnone</i> vescovo di
Salisburgo. E perciochè non era lungi
da que' paesi s. <i>Paolino</i> patriarca di Aquileia,
Alcuino <span class="fnote">[Alcuin., Epist. 112.]</span> a lui scrisse animandolo
<span class="pagenum" id="Page_405">[405]</span>
a predicare e piantar fra loro la religione
di Cristo. Adoperossi ancora esso
Alcuino appresso Carlo Magno per la liberazione
di tanti prigioni, ed ottenutala,
ne portò i ringraziamenti a lui e al re
Pippino. Intanto prosperamente ancora
procedevano gli affari della guerra contra
dei Saraceni della Spagna <span class="fnote">[Annal. Franc. Moissiac.]</span>. Entrato
nelle lor terre il prode <i>Guglielmo</i> duca
di Tolosa, ossia d'Aquitania, sconfisse le
loro brigate, mise a sacco le campagne,
e sparse il terrore dappertutto. L'anno
ancora fu questo, in cui il suddetto san
Paolino tenne un concilio in Cividale del
Friuli, appellata <i>Forum Julii</i>. Il cardinal
Baronio <span class="fnote">[Baron., ad ann. 791.]</span>, il Labbe <span class="fnote">[Labbe, Concilior., tom. 7.]</span> ed altri l'hanno
rapportato all'anno 791, ma con errore.
Esso fu celebrato <i>anno felicissimo
principatus eorum</i> (cioè di Carlo Magno
e di Pippino) <i>tertio et vicesimo, et decimo
quinto</i>. Queste note cronologiche convengono
all'anno presente, come ancora
ha osservato il padre de Rubeis <span class="fnote">[De Rubeis, Monument. Eccl. Aquilejens.,
cap. 42.]</span>. Dice
ivi il santo patriarca di non aver fin
qui potuto congregare un sinodo, a cagion
de' tumulti e delle guerre vicine,
cioè degli Unni; ma che atterrati per la
maggior parte que' Barbari, e restituita
la pace al Friuli, egli ha oramai intrapresa
quella santa funzione. In questo
concilio si vede stabilita la processione
dello Spirito Santo dal Padre e dal Figliuolo,
condannato l'errore di Elipando
e di Felice vescovi spagnuoli, detestata
la simonia, con altri saggi decreti per la
inviolabilità de' matrimonii, e per altri
punti di disciplina ecclesiastica.
</p>

<p>
<span class="pagenum" id="Page_406">[406]</span>
</p>

<hr />
</div>

<div class="chapter">
<h2 class="hidden" id="DCCXCVII">DCCXCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCVII</span>. Indizione <span class="scp">V</span>.</td>
  </tr>
  <tr>
    <td><span class="smcap">Leone</span> III papa 3.</td>
  </tr>
  <tr>
    <td><span class="smcap">Irene</span> imperadrice 1.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 24.</td>
  </tr>
  <tr>
    <td><span class="smcap">Pippino</span> re d'Italia 17.</td>
  </tr>
</table>

<p>
Erasi l'imperador <i>Costantino</i> tirato
addosso il biasimo e l'odio di molti, perchè
nel gennaio dell'anno 795 avea sacrilegamente
ripudiata <i>Maria</i> sua legittima
consorte <span class="fnote">[Theoph., in Chronogr.]</span>, e forzatala a farsi monaca.
Dopo di che nel mese d'agosto
pubblicamente sposò e introdusse nel talamo
regale <i>Teodota</i>, già cameriera della
deposta Augusta, rapito da cieco affetto
verso di quella. Disapprovò queste nozze,
contrarie ai dogmi della religione cristiana,
s. <i>Tarasio</i> patriarca di Costantinopoli,
senza però giugnere a scomunicare
l'imperadore per paura di maggiori sconcerti
e mali nelle chiese orientali. Ma
non fecero così i monaci zelanti, fra' quali
specialmente si distinsero i santi abbati
<i>Platone</i> e <i>Teodoro</i> Studita. Questi francamente
in faccia dell'imperadore stesso
detestarono il fatto, non vollero più comunicar
col patriarca, ed allegramente
se ne andarono in esilio, dove li cacciò
lo sdegnato Costantino. Stava intenta a
tutti questi movimenti la già deposta imperadrice
<i>Irene</i>, e siccome quella che riteneva
la segreta voglia e smania di ritornare
sul trono, non fu pigra a prevalersi
dello sconvolgimento presente, e
massimamente dell'appoggio de' monaci,
che più che mai venivano perseguitati
dal figliuolo Augusto. Trasse ella pertanto
non pochi cortigiani e soldati nel suo
partito, finchè un dì scoppiò la da gran
tempo preparata mina. Fu nel mese di
giugno dell'anno presente che i congiurati
attruppatisi insieme misero le mani
addosso a Costantino, e dopo averlo cacciato
in un bucintoro, la mattina poi del
dì 15 di esso mese il trassero nella stessa
regal camera del palazzo, dove egli
<span class="pagenum" id="Page_407">[407]</span>
era nato, e quivi con sì poca grazia, voglio
dire, con tanta crudeltà gli cavarono
gli occhi, che poco mancò che non morisse
per lo spasimo. Dopo di che l'imperadrice
Irene prese sola le redini del
governo; furono richiamati dall'esilio i
monaci, e si rimise la quiete e pace nella
Chiesa di Costantinopoli. Il voler scusare,
anzi il lodare esempli tali d'ambizione
e barbarie, non credo che meriti lode.
Erano insorte dissensioni fra i Mori
di Spagna. Secondo che scrive Eginardo <span class="fnote">[Eginhardus, Annal. Francor.]</span>,
Barcellona, città anche allora fortissima
della Catalogna, era stata in addietro
ora in poter de' Saraceni, ed ora
dei re di Francia. Zaddo, uno dei principi
mori della Spagna, vi signoreggiava
allora. Costui si portò fino ad Aquisgrana
al re Carlo, e quivi spontaneamente gli
sottomise sè stesso e la città di Barcellona.
Il poeta sassone <span class="fnote">[Poeta Saxo, Annal. Franc.]</span> a quest'anno
anch'egli nota lo stesso, e dice che <i>Barcellona
Francorum subjecta fuit posthac
dictioni</i>.
</p>

<p>
Noi nondimeno vedremo, andando
innanzi, che dovette ben colle parole
Zaddo mostrare di rendersi a Carlo Magno,
ma coi fatti operò poi il contrario.
Puossi credere che costui s'inducesse a
questa resa per timore di <i>Lodovico</i> re di
Aquitania, il quale per ordine del padre
penetrò in quest'anno in Ispagna con
tutte le sue forze, ma senza che sappiamo
quali imprese egli quivi facesse. Trattenevasi
il re Carlo in Aquisgrana, e, per
attestato di Eginardo, <i>illuc Pippinum de
italica, et Ludovicum de hispanica expeditione
regressos, ad se venire jussit</i>. Che
spedizione militare facesse in quest'anno
il re Pippino in Italia, lo tace la storia.
Potrebbe essere stata contra di <i>Grimoaldo</i>
duca ossia principe di Benevento;
perciocchè da che quel principe si mise
in testa di non voler più riconoscere per
suo superiore Carlo re de' Franchi, nè
Pippino per re d'Italia, durò sempre la
rissa e guerra fra questi due principi,
<span class="pagenum" id="Page_408">[408]</span>
come si ha da Erchemperto. Portossi ancora
ad Aquisgrana <i>Teottisto</i> legato, oppur
figliuolo di <i>Niceta</i> patrizio della Sicilia,
che presentò a Carlo Magno una lettera
dell'imperador Costantino, scritta
prima delle sue disavventure, e fu con
particolare onore ricevuto e rispedito.
Tornossene in Italia il re Pippino, e Lodovico
si restituì in Aquitania. In questo
anno ancora il re Carlo coll'armata entrò
nella Sassonia, tolse quanti ostaggi
volle da quei popoli, che tutti correvano
a suggettarsi a lui. Ne condusse anche
via moltissimi, avendo per esperienza conosciuto
che non v'era miglior maniera
di domar quella feroce nazione, che col
sempre più indebolirla e disperderla.
Quindi, per essere più a portata di quegli
affari, svernò coll'esercito, nella stessa
Sassonia. Probabilmente sino a questi
tempi condusse la sua vita <i>Paolo Diacono</i>,
già divenuto monaco di Monte Casino,
scrittore de' più celebri di quell'età, a cui
dee molto la storia d'Italia. Il catalogo
delle opere da lui composte si legge presso
gli autori della storia letteraria. Passò
fra Carlo Magno e lui una gran familiarità
con lettere e con versi vicendevoli,
di maniera che egli lasciò un'illustre memoria
di sè stesso.
</p>

<hr />
</div>

<div class="chapter">
<h2 class="hidden" id="DCCXCVIII">DCCXCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCVIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Leone</span> III papa 4.</td>
  </tr>
  <tr>
    <td><span class="smcap">Irene</span> imperadrice 2.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 25.</td>
  </tr>
  <tr>
    <td><span class="smcap">Pippino</span> re d'Italia 18.</td>
  </tr>
</table>

<p>
A questi tempi si può riferire quanto
scrisse Pascasio Ratberto <span class="fnote">[Apud Mabill., Saecul. IV Benedict., P. I.]</span> nella vita
di s. <i>Adalardo</i> abbate di Corbeia. Questo
abbate, celebre per la sua rara pietà e
per molte altre virtù, fu scelto da Carlo
Magno, probabilmente o nel precedente
o nel presente anno, perchè servisse di
consigliere e primo ministro al figliuolo
<i>Pippino</i> re d'Italia. Come si portasse egli
in quest'impiego, gioverà intenderlo dallo
<span class="pagenum" id="Page_409">[409]</span>
stesso, Pascasio, che così ne parla: <i>Justitiam
vero quantum sectatus sit, testis est
Francia, et omnia regna terrarum consultu
sibi submissa. Maxime tamen Italia, quae
sibi commissa fuerat, ut regnum et ejus
regem Pippinum juniorem ad statum reipublicae,
et ad religionis cultum utiliter,
juste, atque discrete honestius informaret.
Ubi tantam promeruit laudem, ut a quibusdam
ita ut fertur, non homo, sed pro
virtutis amore angelus predicaretur</i>. Seguita
poi a dire che Adalardo non guardava
in faccia ad alcuno, allorchè si trattava
di far la giustizia; nè dubbio v'era che
entrassero a lui regali. Trovò egli de' prepotenti
nelle contrade d'Italia, che faceano
delle angherie al basso popolo. S'applicò
a sradicar questi abusi, senza mettersi
suggezione d'alcuno, e procurò che dappertutto
avesse luogo la giustizia, e ne fosse
bandita la violenza. Andò poscia Adalardo
a Roma, e s'introdusse presso papa Leone
con tal credito e familiarità, che esso pontefice
ebbe, a dire che se si fosse ingannato
a credere ad esso Adalardo, a niun
altro Francese avrebbe egli creduto nell'avvenire.
Rimessa in trono l'imperadrice
Irene, spedì in quest'anno al re <i>Carlo</i> per
ambasciatori <span class="fnote">[Annal. Franc. Loiselian.]</span> <i>Michele</i>, già patrizio della
Frigia, e <i>Teofilo</i> prete. Il suggetto della
loro ambasciata fu di notificargli le mutazioni
seguite in Costantinopoli, e di stabilir
pace con esso re: al che è da credere
che desse mano il buon re, il quale in segno
anche di amicizia restituì in libertà <i>Sisinnio</i>
fratello di s. <i>Tarasio</i> patriarca di Costantinopoli,
che già era stato preso in
guerra, probabilmente nell'anno 788,
allorchè l'armata greca fu disfatta da
Grimoaldo ed Ildebrando duchi. Ebbe
da fare anche in quest'anno Carlo Magno
coi Sassoni, nel paese de' quali s'inoltrò
coll'armi; fece, dovunque arrivò, darsi
degli ostaggi; e menò seco altri di quegli
abitanti, con dividerli, secondo il solito,
in varie provincie. Succedette ancora un
fatto d'armi tra gli Sclavi settentrionali,
benchè Pagani, pure fedeli a Carlo Magno,
<span class="pagenum" id="Page_410">[410]</span>
e i Sassoni abitanti di là dall'Elba, con
restar sul campo quasi tre migliaia di
questi ultimi. Accadde ne' medesimi tempi
che Felice vescovo d'Urgel in Catalogna,
nominato di sopra, non solamente rinnovellò
le sue eresie, ma le difese ancora
in un libro che diede alla luce. La riputazione
in cui si era allora s. <i>Paolino</i>
patriarca d'Aquileia, fu cagione che Alcuino
abbate, chiamato anche Flacco Albino,
non contento di scriver egli in difesa della
Chiesa, sollecitò ancora esso s. Paolino
a confutar quella velenosa scrittura. E
indarno nol pregò. San Paolino con tre
libri, che tuttavia esistono, rispose a tutte
le dicerie di Felice; e siccome versato
non meno in prosa che in versi, v'aggiunse
un simbolo o regola della fede, composta
in versi, che parimente si legge data
alla luce.
</p>

<p>
Attendeva in questi tempi, perchè
tempi di pace in Italia, <i>Leone III</i>, romano
pontefice, a rinnovar le chiese di Roma,
e a decorarle con suntuose fabbriche,
paramenti ed altri ornamenti, minutamente
descritti da Anastasio <span class="fnote">[Anastas., in Vit. Leonis III.]</span>. Monsignor
Ciampini <span class="fnote">[Ciampinius, de Musiv., P. II, cap. 23.]</span> rapporta un musaico, tuttavia
visibile nella chiesa di s. Susanna di Roma,
dove comparisce la figura d'esso papa
che tiene in mano la forma d'una Chiesa;
siccome ancora l'immagine di <i>Carlo Magno</i>
che porta i mustacchi, il manto e la
spada. Ma soprattutto è celebre il magnifico
triclinio, ossia sala destinata per
mangiarvi, ch'egli edificò nel palazzo
patriarcale del Laterano. Niccolò Alamanni,
il Ciampini ed altri hanno pubblicato
il musaico che ivi tuttavia si conserva.
Scorgesi in una parte d'esso il Signor
Gesù Cristo, che porge colla destra le
<i>chiavi</i> a s. Pietro, e colla sinistra il <i>vessillo</i>
ad un principe coronato coll'iscrizione
COSTANTINO V. Trovandosi dietro alla
testa di questo principe un <i>quadrato</i>,
che, secondo l'osservazione de' padri
Papebrochio, Mabillone e d'altri, denota
persona vivente, verisimile è che qui
<span class="pagenum" id="Page_411">[411]</span>
s'abbia da intendere, non già Costantino
il grande, ma <i>Costantino</i> imperadore di
Oriente ne' primi anni del pontificato di
papa Leone III. E quando ciò sussista,
viene a fortificarsi la conghiettura proposta
di sopra, cioè che durava tuttavia in
Roma il rispetto all'imperador greco, ed
era quivi riconosciuta la di lui sovranità,
e che i re di Francia nell'accettare il
<i>patriziato</i> de' Romani dovettero intavolar
qualche accordo con gl'imperadori, e
senza vergognarsi d'essere loro vicarii e
subordinati per conto di Roma e del suo
ducato. Nell'altra parte del musaico si
mira s. Pietro, che colla destra porge il
pallio ad un papa inginocchiato colle
lettere appresso SCSSIMUS D. N. LEO PP.,
cioè lo stesso papa Leone III, autore di
quel musaico, rappresentato col <i>quadrato</i>
dietro la testa. Colla sinistra poi s. Pietro
porge un <i>vessillo</i> ad un principe inginocchiato,
che porta i mustacchi, il manto, la
spada e fasce alle gambe, come ebbe in
uso Carlo Magno. E che di lui appunto si
parli lo attestano le lettere sovrapposte,
cioè <span class="scp">DN. CARVLO REGI</span>. Di sotto si legge
questa iscrizione: <span class="scp">BEATE PETRE DONA
VITA LEONI PP. ET BICTORI<span class="over">A</span> CARVLV DONA</span>.
L'Alamanni, il Marca, il Pagi, l'Eccardo
ed altri han fatto varii commenti
a questo musaico. Non ne vo' io aggiugnere
alcun altro, perchè non si
può con sicurezza trovar la luce vera in
mezzo a sì fatte tenebre. A quest'anno
poi dovrebbe appartenere, se fosse vera,
una donazione fatta da <i>Ludigario</i> conte
d'Ascoli ad <i>Instolfo</i> vescovo di quella
città. La carta rapportata dall'Ughelli <span class="fnote">[Ughell., Ital. Sacr., tom. I, in Episc. Asculan.]</span> si
dice scritta: <i>Regnante domino Carolo et
Pippino filio ejus, excellentissimis regibus
Francorum et Longobardorum, seu et patritiis
Romanorum, regnorum in Christi
nomine in Italia, Deo propitio, vigesimo
sexto, et octavo decimo, eodemque temporibus
viro gloriosissimo Vinigisi summo
duce, anno felicissimo ducatus ejus octavo,
seu Ludigari comite civitatis asculanae,
mense junio, die II, per Indictione sexta</i>
<span class="pagenum" id="Page_412">[412]</span>
L'Ughelli, quantunque infelice critico, conobbe
che le sottoscrizioni <i>Carlo imperadore,
di Pippino patrizio de' Romani</i>, e
l'<i>anno</i> 874 posto in fine, erano sconcordanze
intollerabili. Contuttociò si credette
di poter conciare tante slogature con levar
quell'anno, e credere tale atto seguito nell'anno
799. Ma quello non è documento
che si possa per verun conto legittimare.
Pippino mai non fu <i>re de' Franchi</i>; nè Carlo
Magno era <i>imperadore</i> nel giugno di
quell'anno, per tacere degli altri spropositi,
che non trattennero il Lilii nella storia di
Camerino dall'accogliere come tant'oro
questa screditata carta. Abbiamo poi dalle
memorie del monistero di Farfa <span class="fnote">[Antiquit. Ital., Dissert. LXVII.]</span> che
nella città di Spoleti <i>anno Karoli, et Pippini
regis XXIV et XVIII, mense majo,
Indictione VI. Mamiano</i> abbate ed <i>Isembardo,
missi domni regis</i>, giudicarono di
una causa in favore de' monaci farfensi.
</p>

<hr />
</div>

<div class="chapter">
<h2 class="hidden" id="DCCXCIX">DCCXCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCXCIX</span>. Indizione <span class="scp">VII</span>.</td>
  </tr>
  <tr>
    <td><span class="smcap">Leone III</span> papa 5.</td>
  </tr>
  <tr>
    <td><span class="smcap">Irene</span> imperadrice 3.</td>
  </tr>
  <tr>
    <td><span class="smcap">Carlo Magno</span> re de' Franchi e Longobardi 26.</td>
  </tr>
  <tr>
    <td><span class="smcap">Pippino</span> re d'Italia 19.</td>
  </tr>
</table>

<p>
Siccome costa dalla confession di
fede che <i>Felice</i> vescovo d'Urgel compose,
allorchè finalmente tornò al grembo
della Chiesa, sul principio dell'anno presente,
fu celebrato in Roma un concilio
da papa <i>Leone III</i>, e da cinquantasette
vescovi, <i>praecipiente gloriosissimo ac piissimo
domino nostro Carolo</i>: parole degne
di osservazione. Proferì la sacra
adunanza la scomunica contra del suddetto
Felice, s'egli non ritrattava l'eretical
suo dogma, <i>in quo ausus est Filium
Dei adoptivum asserere</i>. Ma non andò
molto che il buon papa Leone si vide
involto in una fiera calamità per la scellerata
congiura di alcuni dei principali
Romani, i capi de' quali furono <i>Pasquale</i>
primicerio e <i>Campulo</i> sacellario, ossia
sagristano, nipote del fu papa Adriano I.
<span class="pagenum" id="Page_413">[413]</span>
Il motivo o pretesto di tale iniquità l'hanno
o ignorato o lasciato nella penna gli
antichi scrittori, non altro dicendo se
non che costoro accusarono poscia di
varii delitti il papa, ma senza poterne
provar nè pur uno. Costoro nondimeno,
che sotto il precedente pontificato erano
avvezzi a comandare, probabilmente non
sofferivano di ubbidire sotto il nuovo
pontefice. Ora noi abbiamo da Anastasio
bibliotecario <span class="fnote">[Anastas. Bibliothecar., in Vit. Leonis III.]</span>, che mentre nel dì di
san Marco a dì 25 d'aprile papa Leone
con tutto il clero e buona parte del popolo
faceva la solenne processione delle
litanie maggiori, allorchè egli fu arrivato
davanti al monistero dei santi Stefano e
Silvestro, sbucarono fuori i due suddetti
congiurati con una mano di sgherri armati,
e preso il pontefice, il gittarono
per terra, e lo spogliarono, sforzandosi
con somma crudeltà a forza di pugnalate
di cavargli gli occhi e di tagliargli la lingua.
In fatti credendo di averlo accecato
e renduto mutolo per sempre, il lasciarono
così malconcio in mezzo alla piazza.
Poi ritornati più che prima infelloniti
a prenderlo, e condottolo avanti all'altare
di quella chiesa, di nuovo più barbaramente
il trattarono, con fama che
gli cavarono gli occhi e la lingua, gli diedero
delle bastonate e ferite, e mezzo
morto ed intriso nel proprio sangue il
rinserrarono prigione in quello stesso
monistero. Tutto il popolo, che interveniva
senz'armi alla processione, se ne fuggì
in fretta. Fu poi condotto da quei masnadieri
il misero pontefice nel monistero
di sant'Erasmo, cioè in luogo creduto
più sicuro. Quivi miracolosamente, per
quanto fu creduto, gli fu restituita da
Dio la vista e la lingua; e venne poi fatto
ad Albino suo cameriere, unito con
altri fedeli, di nascostamente penetrar colà,
e di condurlo via con guidarlo alla
basilica vaticana, dove si fortificarono.
Intanto corsa dappertutto la voce di così
empio attentato, arrivò anche agli orecchi
di <i>Guinigiso</i> duca di Spoleti, il quale
<span class="pagenum" id="Page_414">[414]</span>
probabilmente si trovava in quelle vicinanze,
perchè i confini del suo ducato
arrivavano assai presso a Roma. Anzi
gli Annali bertiniani e metensi dei Franchi
scrivono ch'egli era in Roma, e che
il papa scappò di notte <i>ad legatos regis,
qui tunc apud basilicam sancti Petri erant,
Wirundum scilicet abbatem, et Winigisum
Spoletanorum ducem veniens, Spoletum
ductus est</i>. Comunque sia, non tardò
punto Guinigiso ad accorrere in aiuto del
papa con un buon nerbo di soldatesche.
Arrivato a san Pietro, e trovatovi, contra
l'espettazione, sano e salvo esso pontefice,
seco con tutta venerazione il condusse
a Spoleti, dove concorsero da varie
città vescovi, preti e secolari di
prima riga a seco congratularsi. Volarono
presto al re Carlo lettere del duca
Guinigiso coll'avviso di sì orrido avvenimento;
e il re rispose che avrebbe veduto
volentieri il pontefice, il quale perciò
si mise in viaggio per ire a trovarlo.
Scrivono altri essere stato il pontefice
che desiderò d'andare in persona alla
real corte, e fu esaudito. Nè si dee tralasciar
di dire, che, oltre ad Anastasio,
varii Annali de' Franchi raccontano essere
di fatto stati cavati gli occhi e tagliata
la lingua a papa Leone da quei
sicarii, e che miracolosa fu la di lui guarigione.
Ma non mancano scrittori antichi
e contemporanei che diversamente
raccontano quel fatto, e in maniera più
credibile, con dire che tentarono bensì
quegli scellerati l'enormità suddetta, ma
o non poterono, o non vollero compierla;
e veggendosi poi papa Leone tuttavia colla
lingua e con gli occhi, vi si aggiunse il miracolo.
Secondochè abbiam da Eginardo <span class="fnote">[Eginhardus, in Annal. Franc.]</span>,
esso pontefice <i>equo dejectus, et erutis
oculis, ut aliquibus visum est, lingua
quoque amputata, nudus ac semivivus in
platea relictus est</i>. Son parimente parole
dell'Annalista lambeciano e moissiacense
le seguenti: <i>Romani comprehenderunt domnum
apostolicum Leonem, et absciderunt
linguam ejus, et voluerunt eruere oculos
<span class="pagenum" id="Page_415">[415]</span>
ejus, et eum morti tradere. Sed juxta Dei
dispensationem malum quod inchoaverant,
non perfecerunt</i>. Odasi ora Giovanni Diacono <span class="fnote">[Rer. Ital., P. II, tom. 1.]</span>,
autore vicino a questi tempi,
nelle vite de' vescovi di Napoli, da me
date alla luce. <i>Conspirantes</i>, dice egli, <i>viri
iniqui contra Leonem tertium romanae
sedis antistitem, comprehenderunt eum.
Cujus quum vellent oculos eruere, inter
ipsos tumultus, sicut assolet fieri, unus
ei oculus paululum est laesus.</i> Quel che
è più, il grande ornamento della Francia
in questi tempi Alcuino abbate, in
iscrivendo al re Carlo la lettera terzadecima
intorno al fatto di papa Leone,
dice, che <i>Deus compescuit manus impias
a pravo voluntatis effectu, volentes caecatis
mentibus lumen ejus extinguere</i>.
Similmente Notchero <span class="fnote">[Notcher., in Vita C. M., lib. 1, cap. 28.]</span> racconta che
alcuni empi tentarono di accecarlo, <i>sed
divino nutu conterriti sunt et retracti ut
nequaquam oculos ejus eruerent</i>. Finalmente
Teodolfo vescovo di Orleans <span class="fnote">[Theodulph., lib. 3, Carm. VI.]</span>,
scrittore contemporaneo, narra che ai
suoi dì v'era chi diceva cavati e miracolosamente
restituiti gli occhi al papa;
e chi lo negava, confessando solamente
che il tentativo fu fatto, ma non eseguito.
Però riflette egli:
</p>

<p class="center">
<i>Reddita sunt? Mirum est. Mirum est, auferre nequisse,</i><br />
   <i>Est tamen in dubio; hinc mirer, an inde magis.</i>
</p>

<p>
Dimorava in Paderbona <i>Carlo Magno</i>
colla sua armata, allorchè ebbe avviso
della venuta di papa Leone; ed immantinente
gli spedì all'incontro prima <i>Adelbaldo</i>,
ossia <i>Adelboldo</i>, arcivescovo primo
di Colonia, e poscia il figliuolo <i>Pippino</i>
re d'Italia con assai baroni e molte squadre
d'armati. Per dovunque passò il
pontefice nel suo viaggio, fu accolto dappertutto
dal concorso de' popoli e dalla
venerazione e maraviglia d'ognuno; e
finalmente ricevuto dal re Pippino, fu
condotto alla corte del padre. Resta tuttavia
<span class="pagenum" id="Page_416">[416]</span>
un poemetto, dato alla luce da Arrigo
Canisio <span class="fnote">[Canisius, edition. Bosnag. tom. 1, P. II.]</span>, che tratta dell'arrivo
d'esso papa a Paderbona. Avea il re Carlo
schierato tutto il suo fiorito esercito
per onorare il vegnente santo pastore,
ed egli stesso a cavallo gli fu all'incontro.
Tutte le schiere, al comparire del
venerabil padre prostrate in terra il venerarono,
chiedendogli la sua benedizione;
e Carlo anch'egli sceso da cavallo,
dopo profondi inchini l'abbracciò e baciò.
Andarono poi unitamente al sacro
tempio a rendere grazie all'Altissimo,
indi al palazzo; e ne' molti giorni che il
papa si trattenne presso quel monarca, i
conviti e le feste furono continue. Senza
fallo fra il papa e il re si dovette più
volte trattare della maniera di gastigare
e mettere in dovere i Romani. Fu consultato
intorno a questo affare Alcuino
da Carlo Magno, siccome ricaviamo dalla
di lui lettera undecima, in cui gli dice,
che i tempi son pericolosi, e che <i>nullatenus
capitis</i> (cioè del romano pontefice)
<i>cura omittenda est. Levius est pedes
tollere quam caput.</i> Tuttavia aggiugne:
<i>Componatur pax cum populo nefando, si
fieri potest. Relinquantur aliquantulum
minae, ne obdurati fugiant: sed et in spe
retineantur, donec salubri consilio ad pacem
revocentur. Tenendum est, quod habetur,
ne propter acquisitionem minoris,
quod majus est, amittatur. Servetur ovile
proprium, ne lupus rapax devastet illud.
Ita in alienis sudetur, ut in propriis
damnum non patiatur.</i> Da queste parole
volle dedurre il padre Pagi <span class="fnote">[Pagius, in Critic. ad Annal. Baron.]</span> che Roma
in questi tempi non riconosceva nè
imperadore greco, nè Carlo Magno per
suo superiore. Ma da queste medesime
Giovan-Giorgio Eccardo <span class="fnote">[Eccard., Rer. Franc. lib. 25, cap. 11]</span> dedusse tutto
il contrario, con pretendere consigliato
Carlo Magno a procedere senza rigore
contro i delinquenti Romani, per timore
che questi, già in rivolta contro il
papa, non si rivoltassero anche contro
<span class="pagenum" id="Page_417">[417]</span>
d'esso Carlo, ed egli per acquistare il
<i>meno</i>, cioè per voler punire a tutta giustizia
gli offensori del papa, non perda
il <i>più</i>, cioè il suo patriziato e dominio
in Roma; e per voler riparare i torti
fatti ad <i>altrui</i>, cioè al pontefice, non resti
egli privo del <i>proprio</i>, cioè della sua
signoria in quell'insigne ducato; potendo
temere che i <i>lupi rapaci</i>, cioè i Greci
e il duca di Benevento confinanti non
si prevalessero di tale occasione per occupar
Roma, e i Romani troppo aspramente
trattati non corressero loro in
braccio. Intanto i nemici del pontefice,
siccome aggiugne Anastasio <span class="fnote">[Anastas. Bibliot., in Leon. III.]</span>, misero
a sacco molti poderi di san Pietro, e per
giustificare l'esecrabile lor procedura,
inviarono al re Carlo una lista di varie
infami accuse contra del papa, tali nondimeno,
che di niuna potevano addurre
le pruove. Ora dopo essersi fermato per
alcune settimane o mesi col re papa
Leone, visitato quivi e onorato dai vescovi
di quelle parti, e dai fedeli correnti
da tutti que' paesi, e suntuosamente regalato
dal re e dalla sua corte, fu risoluto
ch'egli se ne tornasse a Roma, avendo il
saggio monarca prese ben le sue misure,
affinchè vi potesse rientrare senza pericolo
della sua persona e dignità.
</p>

<p>
L'accompagnaron nel viaggio <i>Adeboldo</i>
arcivescovo di Colonia, <i>Arnone</i> arcivescovo
di Salisburgo, e quattro vescovi,
cioè <i>Bernardo</i> di Vormazia, <i>Azzone</i> di
Frisinga, <i>Jesse</i> di Amiens, e <i>Cuniberto</i>
non si sa di qual città, siccome ancora
Elmgeto, Rotegario e Germano conti.
Per tutte le città, dove egli passò, fu ricevuto
come un apostolo; e pervenuto che
fu nelle vicinanze di Roma nella vigilia
di santo Andrea, tutto il clero, il senato e
popolo romano colla milizia, colle monache,
diaconesse e le nobili matrone, e
tutte le scuole de' forestieri, cioè dei
Franchi, Frisoni, Sassoni e Longobardi,
gli andarono incontro fino al ponte Milvio,
oggidì <i>ponte Molle</i>, e colle bandiere
ed insegne, cantando inni spirituali, e
<span class="pagenum" id="Page_418">[418]</span>
con infinito giubilo il condussero alla
basilica vaticana, dove egli cantò messa
solenne, e tutti presero la comunione del
Corpo e del Sangue del Signore, come
si praticava in questi tempi anche per
gli secolari. Nel dì appresso entrò in Roma,
e tornò pacificamente ad abitare nel
palazzo lateranense. Da lì a pochi giorni
i suddetti vescovi e conti, siccome messi
del re Carlo patrizio de' Romani (la cui
autorità anche di qui risulta), alzarono
il lor tribunale nel triclinio di papa Leone;
e citati i malfattori, per più d'una
settimana attesero a formare il processo.
Pasquale e Campolo coi lor seguaci vi
comparvero, e nulla avendo che dire, o
non potendo provare quel che dicevano
contra del papa, furono presi e mandati
in esilio in Francia. Così Anastasio bibliotecario;
ma noi vedremo che più
tardi accadde la relegazion di costoro.
In questa maniera finì per allora l'abbominevol
tragedia succeduta in Roma.
Nell'anno presente ancora ebbe da faticare
il re Carlo nella Sassonia, e di nuovo
una gran moltitudine di quegli abitanti
colle moglie e co' figliuoli trasse da
quelle contrade, con dividerla per varie
altre parti della sua monarchia. Avevano
poi i popoli delle isole di Maiorica e
Minorica, perchè infestati dai Mori di
Africa, o pure di Spagna, implorato ed
anche ottenuto soccorso da Carlo Magno,
col mettersi sotto la sua protezione
e signoria. Tornarono loro addosso in
quest'anno i Saraceni <span class="fnote">[Monachus Engolismensis, in Vit. Caroli
Magni.]</span>, e venuti a
battaglia coll'esercito franzese, rimasero
sconfitti, e le lor bandiere prese, presentate
ad esso re Carlo, gli servirono di
molta consolazione. Ma non compensarono
queste allegrezze l'afflizione che
egli provò per la perdita di due de' suoi
più valorosi e fedeli uffiziali. L'uno di
essi fu <i>Geroldo</i> presidente della Baviera,
che in una baruffa contro gli Unni della
Pannonia restò miseramente ucciso <span class="fnote">[Eginhardus, in Vita Caroli Magni.]</span>,
<span class="pagenum" id="Page_419">[419]</span>
ma non invendicato. Imperocchè sembra
che in quest'anno terminasse la guerra
con que' Barbari, il paese de' quali restò
in potere del re Carlo, ridotto nondimeno
ad una total desolazione, dopo essere
periti in sì lungo bellicoso contrasto tutti
i nobili di quella nazione, e dopo averne
i Franchi asportate le immense ricchezze,
che coloro in tanti anni aveano raunate
coi lor latrocinii. L'altro suo uffiziale
fu <i>Erico</i>, ossia <i>Enrico</i> o <i>Arrigo</i>, duca
o marchese del Friuli, personaggio sopra
da noi nominato, che in varii cimenti
e vittorie s'era dianzi acquistato un
gran capitale di gloria. Questi trovandosi
nella Liburnia, provincia situata fra l'Istria
e la Dalmazia, i cui popoli s'erano
già dati al re Carlo e attendendo nella
città di Tarsatica, oggidì Tarsacoz, a regolar
quegli affari, da alcuni di que' cittadini
ammutinati fu privato di vita. In
luogo suo succedette in quella marca <i>Cadalo</i>,
di cui parleremo altrove. Conghiettura
fu dell'Eccardo <span class="fnote">[Eccard. Bissor.]</span> e del p. de Rubeis <span class="fnote">[De Rubeis, Monument. Eccl. Aquilejen.]</span>
che questo <i>Enrico</i> potesse essere
lo stesso che <i>Unroco</i>, o pure padre di
Unroco conte, il cui figlio <i>Everardo</i> a
suo tempo vedremo reggere la marca
del Friuli, ed essere stato padre di <i>Berengario</i>
imperadore.
</p>

<hr />
</div>

<div class="chapter">
<h2 class="hidden" id="DCCC">DCCC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCC</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Leone III</span> papa 6.</td>
  </tr>
  <tr>
    <td><span class="smcap">Carlo Magno</span> imperadore 1.</td>
  </tr>
  <tr>
    <td><span class="smcap">Pippino</span> re d'Italia 20.</td>
  </tr>
</table>

<p>
Dopo essersi sbrigato Carlo Magno
dalle lunghe e fastidiose guerre de' Sassoni
e degli Unni, rivolse i suoi pensieri
all'Italia. Non pareva a lui peranche se
non imperfettamente terminata la causa
de' persecutori di papa Leone. Oltre a
ciò, <i>Grimoaldo</i> duca di Benevento sostenea
con vigore l'indipendenza dal re
Carlo, e coll'armi difendeva il suo diritto.
Nè volea finalmente esso re Carlo
lasciare impunita la morte di <i>Enrico</i> duca
<span class="pagenum" id="Page_420">[420]</span>
del Friuli. Venne dunque alla determinazione
d'imprendere di nuovo il viaggio
d'Italia <span class="fnote">[Annal. Franc. Annal. Lambec. Eginhard.,
in Annal.]</span>. Dopo Pasqua arrivò alla
città di Tours, accompagnato da <i>Carlo</i> e
<i>Pippino</i> suoi figliuoli, e colà ancora arrivò
<i>Lodovico</i>, il terzo de' suoi figliuoli legittimi.
Gli convenne fermarsi quivi per
la mala sanità della regina <i>Liutgarde</i> sua
moglie, che diede ivi fine al corso di sua
vita. Perch'egli non sapeva passarsela
senza una donna ai fianchi, tenne da lì
innanzi l'una dopo l'altra quattro concubine,
nominate tutte dall'autor della
sua vita Eginardo. I padri Bollandisti ed
altri, considerate tante virtù, e massimamente
la religion di questo gran principe,
hanno sostenuto che sì fatte concubine
fossero mogli di coscienza; mogli,
come suol dirsi, della mano sinistra: e
però lecite e non contrarie agl'insegnamenti
della Chiesa, la quale poi solamente
nel concilio di Trento diede un miglior
regolamento al sacro contratto del
matrimonio. Se ciò ben sussista, ne lascerò
io ad altri la decisione. Passò di
là il re Carlo a Magonza, e, secondochè
abbiamo dagli Annali pubblicati dal Lambecio <span class="fnote">[Rer. Italic., Part. II, tom. 2.]</span>,
tenne ivi una gran dieta, dove
espose le ingiurie fatte al romano pontefice
e i suoi motivi di passare in Italia,
giacchè si godeva la pace in tutta la
monarchia franzese. Venne dunque l'invitto
re, guidando seco un poderoso esercito,
ed, arrivato a Ravenna, vi prese riposo
per sette giorni <span class="fnote">[Eginhardus, in Annal. Franc.]</span>. Continuato dipoi
il cammino sino ad Ancona, di là
spedì il figliuolo Pippino con parte della
armata contra del duca di Benevento,
ma senza apparire che questi facesse per
ora impresa alcuna in quelle parti. Venne
il pontefice Leone incontro al re sino
a Nomento, oggidì Lamentana, dodici
miglia lungi da Roma, e dopo avere desinato
con lui, se ne ritornò a Roma,
per riceverlo nel dì seguente con più
<span class="pagenum" id="Page_421">[421]</span>
solennità. Arrivato il re con tutta la sua
corte, trovò esso papa che l'aspettava
davanti alla basilica vaticana coi vescovi
e col clero, e fra i sacri cantici l'introdusse
nel sacro tempio per rendere
grazie all'Altissimo. Abbiamo anche dal
monaco engolismense <span class="fnote">[Monachus Engolismensis, in Vita Carol.
Magni.]</span> che andarono
fuor di Roma le milizie, le scuole ed
altre persone ad incontrare il re vegnente,
come altre volte s'era praticato. Seguì
l'arrivo colà di Carlo Magno nel dì
24 di novembre <span class="fnote">[Anastas. Bibliothec., in Leon. III.]</span>. Dopo sette giorni
raunatisi per ordine suo in s. Pietro gli
arcivescovi, vescovi ed abbati, e tutta la
nobiltà sì franzese che romana, e postisi
a sedere esso re e il papa, con far anche
sedere tutti i suddetti prelati, stando in
piedi gli altri sacerdoti e nobili, fu intimato
l'esame de' reati che venivano apposti
ad esso papa Leone. Allora tutti i
vescovi ed abbati concordemente protestarono
che niuno ardiva di chiamare in
giudizio il sommo pontefice; perchè la
Sede apostolica, capo di tutte le Chiese,
è bensì giudice di tutti gli ecclesiastici,
ma essa non è giudicata da alcuno, come
sempre s'era praticato in addietro.
E il papa soggiunse che voleva seguitare
il rito de' suoi predecessori. In fatti nel
giorno appresso, giacchè niuno compariva
che osasse provar que' pretesi delitti,
il papa davanti a tutta quella grande
assemblea, e presente il popolo romano,
salito sull'ambone, ossia sul pulpito, tenendo
in mano il libro de' santi Vangeli,
con chiara voce protestò che in sua
coscienza non sapea d'aver commesso
que' falli, de' quali veniva imputato da
alcuni de' Romani suoi persecutori, e tal
protesta autenticò col giuramento. Il che
fatto, e canonicamente terminato quel
difficil affare, tutto il clero, intonato il
<i>Te Deum</i>, diede grazie all'Altissimo, alla
Vergine santa, a san Pietro e a tutti i
Santi. Negli Annali pubblicati dal Lambecio
e scritti da autore contemporaneo,
<span class="pagenum" id="Page_422">[422]</span>
abbiamo che molto ben comparvero in
quell'assemblea gli accusatori del papa;
ma conosciuto che da invidia e malizia
procedevano quelle imputazioni, fu risoluto
da tutti che il papa da sè stesso si
purgasse da que' falsi reati. Leggesi presso
il cardinal Baronio <span class="fnote">[Baron., in Annal. Eccl.]</span> la formula
usata in quella congiuntura da esso papa
Leone.
</p>

<p>
Venuto poi il giorno del natale del
Signor nostro, seguì una mutazione di
sommo riguardo per Roma e per l'Occidente
tutto. Cantò il papa secondo il
solito messa solenne nella basilica vaticana
coll'intervento di Carlo Magno e
di un immenso popolo, quando eccoti
indirizzarsi esso pontefice al re, nel mentre
che volea partirsi, e mettergli sul capo
una preziosissima corona, e nello
stesso tempo concordemente tutto il clero
e popolo intonar la solenne acclamazione,
che si usava nella creazion degli
imperadori, cioè: <i>A Carlo piissimo Augusto
coronato da Dio, grande e pacifico
imperadore, vita e vittoria</i>. Tre volte detta
fu questa acclamazione, e in tal maniera
si vide costituito da tutti il buon
re Carlo imperadore de' Romani; e il
pontefice immediatamente unse coll'olio
santo esso Augusto e il re Pippino suo
figliuolo. Di questa unzione non parlano
alcuni Annali de' Franchi, ma solamente
della coronazione, e delle acclamazioni
e delle lodi suddette: dopo le quali aggiungono
che il papa fu il primo a far
riverenza a Carlo, come si costumava
con gli antichi imperadori. <i>A pontifice
more antiquorum principum adoratus est.</i>
Perciò esso Carlo, da lì innanzi lasciato
il nome di patrizio, cominciò ad usar
quello d'<i>imperador de' Romani</i> e di <i>Augusto</i>.
E qui convien rammentar le parole
di Eginardo <span class="fnote">[Eginhardus, in Vita Caroli Magni.]</span> che di lui scrive:
<i>Romam veniens, propter reparandum, qui
nimis conturbatus erat, Ecclesiae statum,
ibi totum hyemis tempus protraxit. Quo
tempore et Imperatoris et Augusti nomen
<span class="pagenum" id="Page_423">[423]</span>
accepit: quod primo in tantum aversatus
est, ut affirmaret, se eo die quamvis praecipua
festivitas esset. Ecclesiam non intraturum
fuisse, si consilium pontificis
praescire potuisset</i>. Benchè Eginardo sia
scrittore di somma autorità per questi
tempi ed affari, pure non ha saputo persuadere
nè al Sigonio, nè al padre Daniello,
nè ad altri storici, che potesse mai
seguire una tal funzione senza contezza,
anzi con ripugnanza di Carlo Magno, che
pur fu principe sì voglioso di gloria. E
se il clero e popolo tutto era preparato
per cantare le acclamazioni poco fa riferite,
come mai non potè traspirar la notizia
di sì gran preparamento e disegno
ad esso monarca? Nè mancano scrittori
antichi che il tennero ben informato
della dignità che gli si voleva conferire.
Giovanni Diacono <span class="fnote">[Johann. Diaconus., P. II, tom. 1 Rer. Ital.]</span>, autore contemporaneo,
nelle vite de' vescovi di Napoli
lasciò scritto che papa Leone <i>fugiens
ad regem Carolum, spopondit ei, si de suis
illum defenderet inimicis, augustali eum
diademate coronaret</i>. Molto più chiaramente
parlano gli Annali del Lambecio
e moissiacensi colle seguenti parole: <i>Visum
est et ipsi apostolico Leoni, et universis
sanctis patribus, qui in ipso concilio</i>
(cioè nel romano poco fu accennato)
<i>seu reliquo christiano populo, ut ipsum
Carolum regem Francorum IMPERATOREM
nominare debuissent, QUI IPSAM
ROMAM TENEBAT, ubi semper Caesares
sedere soliti erant, seu reliquas sedes,
quas ipse per Italiam, seu Galliam, nec
non et Germaniam TENEBAT: quia Deus
omnipotens has omnes sedes in POTESTATEM
EJUS concessit; ideo justum
eis esse videbatur, ut ipse cum Dei adjutorio,
et universo christiano populo petente
ipsum nomen haberet. Quorum petitionem
ipse rex Carolus denegare noluit,
sed cum omni humilitate subjectus Deo
et petitioni sacerdotum, et universi christiani
populi, in ipsa nativitate Domini
nostri Jesu Christi ipsum nomen IMPERATORIS
cum consecratione domni
<span class="pagenum" id="Page_424">[424]</span>
Leonis papae suscepit</i>. L'Annalista lambeciano
scriveva queste cose ne' medesimi
tempi, e però di gran peso è la sua asserzione.
</p>

<p>
Vo' io immaginando che molto ben
fosse proposto dal papa e da quel gran
consesso al re Carlo Magno di dichiararlo
imperador de' Romani, ma ch'egli ripugnasse
sulle prime, per non disgustare
i greci imperadori, asserendo appunto
Eginardo che dopo il fatto se l'ebbero
molto a male gli Augusti orientali. <i>Constantinopolitanis
tamen imperatoribus super
hoc indignantibus, magna tulit patientia,
vicitque magnanimitate, qua eis procul
dubio praestantior erat, mittendo ad
eos crebras legationes, et in epistolis fratres
eos appellando.</i> Ma il pontefice Leone
dovette concertare col clero e popolo
di cogliere inaspettatamente esso Carlo
nella solenne funzione del santo Natale;
e vedendo poi egli la concordia e risoluzion
del papa e de' Romani, senza più
fare resistenza si accomodò al loro volere,
ed accettò il nome d'imperadore.
Dissi il nome, colle parole degli storici
suddetti; perciocchè per conto di Roma
e del suo ducato, gli stessi Annali ci han
già fatto sapere ch'egli anche solamente
patrizio ne era padrone: <i>ipsam Romam
tenebat</i>. E come padrone appunto mandò
i suoi messi prima, e poi venne egli a
far giustizia contro i calunniatori e persecutori
del papa. Che se talun chiede,
che guadagnò allora Carlo Magno in questa
mutazione, consistente, come si pretende,
in un solo titolo e nome, hassi da
rispondere: che fino a questi tempi era
stata una prerogativa degl'imperadori
romani la superiorità d'onore sopra i
re cristiani di Spagna, Francia, Borgogna
ed Italia. Scrivendo essi re agli Augusti,
davano loro il titolo di <i>padre</i> e di <i>signore</i>.
E i primi re di Francia e d'Italia, per
giustificare i lor dominio in tante provincie
occupate al romano imperio, non
ebbero difficoltà di riconoscersi come
dipendenti dagl'imperadori, con aversi
procacciato da loro il titolo di <i>patrizii</i>.
<span class="pagenum" id="Page_425">[425]</span>
Laonde gli stessi Augusti greci ritenevano
qualche diritto, o almeno un possesso
d'onore sopra i re e regni ch'erano
stati del romano imperio. Inoltre fin qui
erano stati riguardati come sovrani di
Roma, e il nome loro compariva negli
atti pubblici, come si usò per tanti secoli
in addietro. Ora creato Carlo Magno
imperador d'Occidente, veniva a levarsi
al greco Augusto ogni diritto sopra Roma,
e l'antica onorificenza nelle contrade
occidentali, perchè trasfusa nel novello
imperador d'Occidente. Infatti da lì
innanzi Carlo Magno, per attestato di
Eginardo, non più col titolo di <i>padre</i>, ma
con quel di <i>fratello</i> cominciò a scrivere
ai greci imperadori, siccome divenuto
loro eguale nell'altezza del grado, e così
ancora ne' pubblici atti di Roma si cominciò
a scrivere il di lui nome d'imperadore.
Ecco la cagione per cui essi
Augusti greci, fino allora rispettati anche
in Roma, s'ebbero tanto a male
questa novità. E di qui è avere scritto
Teofane <span class="fnote">[Theoph., in Chronogr.]</span> che ora solamente <i>in Francorum
potestatem Roma cessit</i>, perchè in
addietro avevano i Greci conservato l'alto
dominio in Roma, e questo cessò nel
costituire imperador de' Romani il re
Carlo. Per altro i motivi del romano
pontefice, e del senato e popolo romano,
per rinnovare nella persona di Carlo
Magno il romano imperio, son chiaramente
accennati dagli antichi scrittori.
Non v'era allora imperadore. Una donna,
cioè <i>Irene</i>, comandava le feste, e si
intitolava <i>imperadrice de' Romani</i>. Vollero
perciò il papa e i Romani ripigliare
l'antico loro diritto, e farsi un imperadore.
E tanto più perchè i Greci non faceano
più alcun bene, anzi si studiavano
di far del male ai Romani; ed era ben
più nobile e potente de' Greci il monarca
franzese. Tornava anche in maggior
decoro di essi Romani che il lor padrone
non più usasse l'inferior titolo di
<i>patrizio</i>, ed assumesse il nobilissimo ed
indipendente d'<i>imperadore</i>, con cui veniva
<span class="pagenum" id="Page_426">[426]</span>
parimente ad acquistare una specie
di diritto, se non di giurisdizione, almeno
di onore, sopra i re e regni di occidente.
Per conto poi de' papi non si può
ben discernere, se ne' precedenti anni
avessero dominio, o qual dominio temporale
avessero in Roma. Da qui innanzi
bensì chiara cosa è ch'essi furono
signori temporali della stessa città e del
suo ducato, secondo i patti che dovettero
seguire col novello imperadore: con podestà
nondimeno subordinata all'alto
dominio degli Augusti latini, potendo
noi molto bene immaginare che papa
Leone stabilisse tale accordo con Carlo
Magno prima di cotanto esaltarlo, e guadagnasse
anch'egli dal canto suo e dei
suoi successori. Il perchè da lì innanzi
cominciarono i papi a battere moneta
col nome lor proprio nell'una parte dei
soldi e denari, e nell'altra col nome dell'imperadore
regnante, come si può vedere
ne' libri pubblicati dal Blanc franzese,
e dagli abbati Vignoli e Fioravanti.
Rito appunto indicante la sovranità di
Carlo Magno e de' suoi successori in Roma
stessa, non lasciandone dubitare lo
esempio sopra da noi veduto di Grimoaldo
duca di Benevento.
</p>

<p>
Dopo così strepitosa funzione l'imperador
Carlo attese a regolar gli affari
di Roma, e ripigliò fra gli altri quello
de' congiurati ed offensori di papa Leone <span class="fnote">[Annal. Franc. Loiselian. Poeta Saxo. Monachus
Engolism.]</span>.
Furono costoro di nuovo esaminati,
e secondo le leggi romane, venne
proferita sentenza di morte contra di loro.
Ma il misericordioso pontefice s'interpose
in lor favore appresso di Carlo,
in guisa che ebbero salva la vita e le
membra. Ma perchè non restasse affatto
impunita l'enormità del delitto, furono
mandati in esilio in Francia. Dal che si
vede non sussistere l'asserzione di Anastasio,
che li fa esiliati prima che Carlo
venisse a Roma. Fra le altre controversie
che si trattarono in questi tempi in
Roma alla presenza del nuovo imperadore,
<span class="pagenum" id="Page_427">[427]</span>
quella eziandio vi fu che già vedemmo
agitata ai tempi del re Liutprando
fra i vescovi d'Arezzo e di Siena, a
cagione di molte parrocchie, che il primo
pretendeva usurpate alla sua diocesi dall'altro.
L'Ughelli <span class="fnote">[Ughell., Ital. Sacr. tom. I, in Episcop. Aretin.]</span> pubblicò un decreto
d'esso Carlo Magno dato <i>quarto nonas
martias, trigesimo tertio, et trigesimo
quarto anno imperii nostri. Actum Romae
in ecclesia sancti Petri</i>, ec. È piena di
spropositi questa data. Viziato ancora si
scorge il titolo, cioè <i>Karolus gratia Dei
rex Francorum et Romanorum, atque Longobardorum.</i>
E se così fosse scritto nell'archivio
della chiesa d'Arezzo, il documento
sarebbe falso. Ma forse son da
attribuire sì fatti errori al Burali, ovvero
alla non ignota trascuraggine dell'Ughelli.
Quivi <i>Ariberto</i> vescovo d'Arezzo ricorre
al suddetto Augusto contra di <i>Andrea</i>
vescovo di Siena, querelandosi che
teneva occupate molte chiese spettanti
alla diocesi aretina. Rimessa tal causa a
papa Leone, fu deciso in favore d'Ariberto,
e Carlo Magno con suo diploma
avvalorò maggiormente questa sentenza.
Un'altra particolarità degna di gran riguardo
abbiamo dagli Annali de' Franchi,
cioè che sul fine del novembre e sul
principio di decembre dell'anno presente,
mentre Carlo Magno era in Roma,
tornò da Gerusalemme Zacheria prete,
già inviato colà da esso Carlo, conducendo
seco due monaci spediti dal patriarca
di quella città <span class="fnote">[Eginhardus, in Annal. Franc.]</span>, i quali <i>benedictionis
gratia claves sepulcri dominici, ac loci
Calvariae cum vexillo detulerunt</i> al medesimo
Carlo Magno. Si è servito il cardinal
Baronio <span class="fnote">[Baron., Annal. Eccl.]</span> di questo stesso fatto
per provare che l'aver i romani pontefici
inviato ai re Franchi <i>le chiavi del sepolcro
di san Pietro e il vessillo</i> non è
segno che il dominio di Roma e del suo
ducato fosse trasferito in quei re. Ma il
dottissimo cardinale, per non aver potuto
vedere a' suoi tempi tante storie
<span class="pagenum" id="Page_428">[428]</span>
pubblicate dipoi, si servì qui d'una
pruova che fa appunto contra di lui. Imperocchè
è da sapere che Carlo Magno
mantenne gran corrispondenza con
Aronne califfa de' Saraceni, e re allora
anche della Persia. Eginardo <span class="fnote">[Eginhardus, in Vit. Caroli Magni.]</span> attesta
che questo califfo si pregiava più della
amicizia d'esso Carlo (tanta era la di lui
riputazione e potenza), che di quella di
tutti gli altri principi del mondo; e mandò
più volte a regalarlo. Carlo Magno,
siccome principe che stendeva il guardo
a tutto quanto potea recar gloria a sè e
vantaggio alla religione cristiana, seppe
ben profittare del suo credito e della sua
amicizia con esso Aronne. Trattò dunque
con lui per via di lettere e di ambasciatori,
e gli riuscì di ottenere da lui il
dominio della sacra città di <i>Gerusalemme</i>.
Odasi il suddetto Eginardo, che così
seguita a dire: <i>Quum legati ejus</i> (Caroli),
<i>quos cum donariis ad sacratissimum Domini
ac Salvatoris nostri sepulcrum, locumque
resurrectionis miserat, ad eum
venissent, et ei domini sui voluntatem indicassent,
non solum ea quae petebantur,
fieri permisit, sed etiam sacrum illum ac
salutarem locum, ut illius potestati adscriberetur,
concessit.</i> Il poeta sassone <span class="fnote">[Poeta Saxo. Annal. apud Du-Chesne, tom. 2.
Rer. Franc.]</span>
conferma la stessa notizia, con dire che
Aronne inviò a Carlo Magno donativi di
gemme, oro, vesti, aromati:
</p>

<p class="center">
<i>Adscribique locum sanctum Hierosolymorum</i><br />
<i>Concessit propriae Caroli semper ditioni.</i>
</p>

<p>
E perchè non si dubiti del dominio ancora
della città di Gerusalemme, odansi
gli Annali <span class="fnote">[Annales, Loisel. ad ann. 800.]</span>: <i>Zacharias cum duobus
monacis de Oriente reversus Romam venit,
quos patriarcha hierosolymitanus ad regem
misit. Qui benedictionis causa claves
sepulcri dominici, ac loci Calvariae claves
etiam civitatis et montis eum vexillo
detulerunt.</i> Altrettanto si legge nella vita
<span class="pagenum" id="Page_429">[429]</span>
di Carlo Magno d'autore incerto <span class="fnote">[Anonymus, in Vit. Caroli Magni.]</span>,
e in quella del monaco Engolismense <span class="fnote">[Monach. Engolism.]</span>,
negli Annali bertiniani <span class="fnote">[Annales Bertiniani.]</span>, di Metz <span class="fnote">[Annales Metenses.]</span>, ec.
Veggasi dunque che significasse in tali
casi l'inviare il <i>vessillo</i>. L'acquisto fatto
nella forma suddetta da Carlo Magno
della città di Gerusalemme, servì di fondamento
al favoloso ed antico romanzo
di Turpino per ispacciare ch'esso imperadore
si portò in Oriente, vi conquistò
la santa città, andò a Costantinopoli, e
fece altre prodezze: tutte favole, che poi
il Dandolo ed assai altri storici a man
baciata come verità contanti accolsero,
ma che oggidì non hanno più spaccio. Io
mi dispenserò da qui innanzi dal riferir
gli anni de' greci imperadori, perch'essi
in Italia non fecero più gran figura, e solamente
andarono ritenendo il dominio
in Napoli ed in alcune città della Calabria.
Finalmente non vo' lasciar di dire
che da una pergamena citata dal Fiorentini <span class="fnote">[Fiorentini, Memor. di Matilde, lib. 3.]</span>
apparisce essere stato in questo
anno duca, cioè governatore in Lucca
<i>Wicheramo</i>, ma senza sapersi se la sua
autorità si stendesse sopra le altre città
della Toscana.
</p>

<hr />
</div>

<div class="chapter">
<h2 class="hidden" id="DCCCI">DCCCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Leone</span> III papa 7.</td>
  </tr>
  <tr>
    <td><span class="smcap">Carlo Magno</span> imper. 2.</td>
  </tr>
  <tr>
    <td><span class="smcap">Pippino</span> re d'Italia 21.</td>
  </tr>
</table>

<p>
Dappoichè Carlo <i>imperadore</i> ebbe dato
buon sesto al governo e agli affari di
Roma, del papa e di tutta l'Italia, e non
solamente a quei del pubblico, ma anche
a quei degli ecclesiastici e de' privati, con
trattenersi apposta per tutto il verno in
Roma, dove sappiamo ch'egli fece fabbricare
(è incerto il tempo) un magnifico palazzo
per la sua persona, ed anche fece dei
ricchi presenti alla chiesa di s. Pietro e
alle altre di Roma; e dopo aver quivi celebrata
<span class="pagenum" id="Page_430">[430]</span>
la santa Pasqua, si mise in viaggio
per tornarsene in Francia. Nello stesso
tempo <span class="fnote">[Eginhard., in Annal. Franc.]</span> anche in quest'anno ordinò
a <i>Pippino re d'Italia</i> suo figliuolo di portar
la guerra nel ducato beneventano contra
di <i>Grimoaldo:</i> del che fra poco ragioneremo.
Venne l'Augusto Carlo a Spoleti,
e quivi si trovava l'ultimo dì d'aprile,
quando si fece sentire una terribile scossa
di tremuoto, che rovinò molte città di
Italia, e fece cadere la maggior parte del
tetto della basilica di san Paolo fuori di
Roma. Da Spoleti passò egli a Ravenna,
dove si fermò per alquanti giorni, e di là
portossi a Pavia. Stando quivi applicato,
secondo il suo costume, a stabilire il buon
governo de' popoli, e a recidere gli abusi
introdotti, formò e pubblicò alcuni capitolari,
o vogliam dire leggi, che servissero
da lì innanzi al regno d'Italia, come
giunte al Codice delle leggi longobardiche.
Leggonsi queste in esso Codice e
presso il Baluzio. Alcune poche di più ne
ho io <span class="fnote">[Rer. Italic., Part. II, tom. I.]</span> dato, ed insieme la prefazione
alle medesime, dove egli s'intitola: <i>Carolus
divino nutu coronatus, Romanorum
regens imperium, serenissimus Augustus,
omnibus ducibus, comitibus, castaldis, seu
cunctis reipublicae per provinciam Italiae
a nostra mansuetudine praepositis.
Anno ab Incarnatione Domini nostri Jesu
Christi DCCCI, Indictione IX, anno vero
regni nostri in Francia XXXIII, in Italia
XXVIII, consulatus autem nostri primo.</i>
Dal che e da altri esempii si vede
che cominciò allora ad usarsi con frequenza
l'era nostra volgare. Fece egli
anche menzione dell'<i>anno primo del consolato</i>,
per imitar gl'imperadori greci,
che gran tempo ritennero il rito di annoverar
gli anni del perpetuo lor consolato.
Uso era allora che nei casi particolari,
a' quali non avessero provveduto le
leggi longobardiche, si ricorreva al re
per intenderne la sua mente e volontà.
Erano perciò restate indecise molte cause
in addietro: motivo per conseguente
<span class="pagenum" id="Page_431">[431]</span>
al saggio imperadore di provvedere per
l'avvenire colla giunta di nuove leggi, <i>ut
necessaria quae legi defuerant, supplerentur,
et in rebus dubiis non quorumlibet Judicum
arbitrio, sed nostrae regiae auctoritatis
sententia praevaleret</i>. Stando in
Pavia, ricevette l'Augusto Carlo l'avviso
che i legati di <i>Aronne re di Persia</i>, a lui
indirizzati, erano giunti a Pisa, e fra gli
altri donativi veniva ancora un elefante,
cosa troppo forestiera in Occidente. Diede
loro dipoi udienza fra Vercelli ed
Ivrea; e solennizzata in quest'ultima città
la festa di s. Giovanni Battista, passò dipoi
in Francia. Erano già due anni che
<i>Lodovico re d'Aquitania</i> stringeva con
forte assedio o blocco la città di Barcellona,
perchè Zaddo saraceno, dopo aver
fatto negli anni addietro omaggio di quella
città a Carlo Magno, allorchè Lodovico
entrò coll'armi in Catalogna, si scoprì
mancator di parola, e non fedele,
anzi nemico. La fame era a dismisura
cresciuta nella città, e venuti meno i più
dei difensori. Però disperato Zaddo, perchè
niun soccorso gli veniva da Cordova,
si appigliò al partito d'andare egli
stesso a cercar soccorso dagli altri Mori
di Spagna. Ma uscito di notte non potè
sì cautamente passare pel campo de' Francesi,
che non fosse scoperto e preso, e
condotto al re Lodovico. Fu con più vigore
da lì innanzi continuato l'assedio,
tantochè fu astretta quella nobil città alla
resa, e vi entrò trionfante il re Lodovico.
Truovasi descritta questa gloriosa
impresa diffusamente dall'autore anonimo
della vita di Lodovico Pio <span class="fnote">[Vit. Ludovici Pii, tom. 2 Rer. Franc.]</span>, e similmente
da Ermoldo Nigello <span class="fnote">[Ermold., lib. I Carm. P. II, tom. 2 Rer.
Ital.]</span>, autore
contemporaneo, nel suo poema da me
dato alla luce. Se crediamo al primo, il
saraceno Zaddo si partì da Barcellona
per andare a trovare il re Lodovico a
Narbona, ed implorare la di lui misericordia.
Sembra ben più probabile, come
<span class="pagenum" id="Page_432">[432]</span>
ha il suddetto Ermoldo, ch'egli andasse
a cercar soccorsi dal sultano di Cordova;
perchè se avesse pensato di rendersi
ai Franchi, facile gli sarebbe riuscito
di ottenere un passaporto. Scorgesi in
altri punti di storia e di cronologia difettoso
il suddetto Anonimo. In Italia ancora
fu posto l'assedio alla città di Rieti
dall'esercito franzese, e combattuta con
tal vigore, che venne in potere del <i>re
Pippino</i> <span class="fnote">[Eginhard., in Annal.]</span>, insieme con tutte le castella
da essa dipendenti. La misera città data
fu barbaramente alle fiamme, e <i>Rosulmo</i>
governator d'essa incatenato, inviato in
Francia all'imperadore. Ma negli Annali
di Metz, di s. Bertino e in altri, in vece
di <i>Rieti</i>, sta scritto <i>Theate</i>, cioè la città
di <i>Chieti</i>, a cui toccò questa sciagura. In
fatti è scorretto nell'edizion del Du-Chesne
il testo d'Eginardo. <i>Rieti</i> era città
del ducato di Spoleti, nè alcuno scrive
ch'essa si fosse ribellata per darsi a <i>Grimoaldo
duca di Benevento</i>. Oltre a ciò, abbiamo
da Erchemperto <span class="fnote">[Erchempert., Hist. Princip. Langobard.
P. I, tom. 2, Rer. Ital.]</span>, che continuando
la guerra fra il re Pippino e Grimoaldo,
<i>tellures Theatensium et urbes a
dominio Beneventanorum subtractae sunt
usque in praesens</i>. Nel medesimo giorno
furono dipoi presentati a Carlo Magno il
saraceno Zaddo, già padrone di Barcellona,
e Roselmo, governatore di Chieti,
ed amendue mandati in esilio.
</p>

<p>
Al presente anno appartiene un giudicato
in favore dell'insigne monistero
di Farfa, di cui è fatta menzione nelle
memorie da me pubblicate <span class="fnote">[Antiquit. Ital., Dissert. LXVII.]</span>. Trovavasi
il re Pippino in un luogo appellato Cancello,
spettante al ducato di Spoleti, <i>Anno
Karoli et Pippini XXVII, et XXI, mense
augusto</i>. Fatto ricorso a lui per aver giustizia,
<i>Ebroardo</i> conte del palazzo, d'ordine
suo decise la controversia, risedendo
con lui <i>Adelmo</i> vescovo. Da un'altra
carta d'essa badia di Farfa, scritta <i>sub
die XI mensis maii, Indict. IX., anno Deo
<span class="pagenum" id="Page_433">[433]</span>
propitio domni Karoli et filii ejus Pippini
XXVII et XX, in diebus illis, quando
domnus Karolus ad imperium coronatus</i>,
apparisce che nel ducato di Spoleti veniva
esercitata giurisdizione <i>per Halabolt
abbatem et missum domni Pippini regis</i>.
Dalla Cronica farfense <span class="fnote">[Chron. Farfense, P. II, tom. 2, Rer. Ital.]</span> parimente si
vede che <i>Mancione</i> abbate ed altri messi
erano stati inviati dal re Pippino per giudicare
eziandio di una lite vertente fra i
monaci di Farfa e <i>Guinigiso</i> duca di Spoleti.
Tenuto fu il placito nella stessa città
di Spoleti, e sentenziato contra del duca
in favore del monistero. Pertanto comincia
qui ad apparire il grado di <i>conte del
palazzo</i> o pure <i>del sacro palazzo</i> in Italia,
grado sommamente riguardevole,
perchè a lui devolvevano in ultima istanza
e nelle appellazioni le cause difficili
del regno tutto d'Italia; ed allorchè egli
si trovava per le città e provincie del regno
italico, godeva l'autorità di giudicar
anche de' conti, marchesi e duchi. Non
ho io saputo scoprire in Italia un conte
del palazzo più antico di questo <i>Ebroardo</i> <span class="fnote">[Antiquit. Ital., Dissert. 7 de Comit. Palat.]</span>,
a riserva di <i>Echerigo conte del palazzo</i>,
che si truova mentovato in una
pergamena di Pistoia <span class="fnote">[Antiquit. Ital., Dissert. 70, de Cleri immunitate.]</span> da me altrove
rapportata, dove è citata, <i>Reclamatio tempore
domni Pippini regis facta ad Paulinum</i>
(patriarca d'Aquileja) <i>Arnonem</i> (arcivescovo
di Salzburg) <i>Fardulfum abbatem</i>
(di s. Dionisio di Parigi) <i>et Echerigum
comitem palatii, vel reliquos loco
eorum, qui tunc hic in Italia missi fuerunt</i>,
etc. Essendo, siccome diremo, mancato
di vita <i>s. Paolino</i> patriarca nell'anno
seguente, s'intende che questo <i>Echerigo</i>
dovette esercitar la carica di conte del
palazzo, prima che venisse <i>Ebroardo</i>. Dei
messi spediti o dai re o dagli imperadori
a far giustizia pel regno d'Italia parleremo
più abbasso. Intanto da questi
placiti e giudicati abbiamo una chiara
pruova che il sovrano di Spoleti e del
<span class="pagenum" id="Page_434">[434]</span>
suo ducato erano allora Pippino re di
Italia e Carlo Magno imperadore suo padre;
e non apparisce che in quelle parti
esercitasse giurisdizione alcuna, neppure
subordinata, il romano pontefice. Quel
solo che merita osservazione si è, che
nella maggior parte delle carte farfensi
scritte in questi tempi si veggono segnati
gli anni di <i>Carlo imperadore</i> e di <i>Pippino
re</i>, colla giunta talvolta degli anni
del duca di Spoleti. In altre poi s'incontrano
i nomi di <i>Carlo</i> e di <i>papa Leone</i>.
Ma chi potesse vedere interi quegli atti,
troverebbe essere le prime formate dai
notai nel ducato di Spoleti, e le seconde
in Viterbo, e in altri luoghi del ducato
romano sottoposti al pontefice. E perciocchè
anche negli strumenti dello stesso
ducato romano si mirano segnati prima
gli anni di Carlo imperadore, come
appunto uno farfense scritto in questo
anno si vede segnato: <i>Regnante domno
nostro piissimo perpetuo, et a Deo coronato
Karolo Magno imperatore, anno imperii
ejus primo, seu et domno nostro
Leone summo pontifice, et universali papa
anno VI, mense junio, Indictione IX</i>; questo
ancora concorre a farci intendere chi
fosse il sovrano di Roma in que' tempi.
Praticavasi lo stesso dai duchi di Spoleti;
nè si può mettere in dubbio che la
sovranità su quel ducato non fosse allora
annessa ai re d'Italia. Riferiscono i
padri Cointe <span class="fnote">[Cointe, in Annal. Eccl.]</span> e Pagi <span class="fnote">[Pagius, Critic. Baron.]</span> al presente
anno la vittoria riportata da papa Leone
e da Carlo Magno presso la città d'Ansidonia
nella Toscana occupata dagl'infedeli,
essendo loro miracolosamente riuscito
di sconfiggere que' Barbari, con distruggere
poi quella città, situata verso
Orbitello. Prestò fede a questo racconto
anche il padre Beretti <span class="fnote">[Beretta, Chronogr., tom. 10 Rer. Ital.]</span> nella corografia
de' secoli bassi. L'Ughelli, con pubblicare
il diploma dato da esso papa ed imperadore,
quegli fu che dopo il Volterrano
c'insegnò questa notizia. Ma è da stupire
<span class="pagenum" id="Page_435">[435]</span>
come uomini dotti e sperti nella critica
non abbiano conosciuto che quel
documento da capo a piedi è un'impostura,
nè merita d'aver luogo nelle purgate
istorie. Però, anche senza addurre
il non dirsi parola di questa battaglia e
vittoria e tanto più di vittoria miracolosa,
dagli storici contemporanei, narranti
tante altre minuzie dei fatti di Carlo Magno,
basta leggere quel diploma per rigettarne
subito il racconto. In questi tempi,
per attestato di Giovanni Diacono <span class="fnote">[Johann. Diac., in Vita Episcopor. Neapol.,
Part. II, tom. 2 Rer. Ital.]</span>,
era console, ossia duca di Napoli, <i>Teofilatto</i>,
marito di <i>Euprassia</i>, figliuola del precedente
duca e vescovo di Napoli <i>Stefano</i>.
</p>

<hr />
</div>

<div class="chapter">
<h2 class="hidden" id="DCCCII">DCCCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Leone</span> III papa 8.</td>
  </tr>
  <tr>
    <td><span class="smcap">Carlo Magno</span> imperad. 5.</td>
  </tr>
  <tr>
    <td><span class="smcap">Pippino</span> re d'Italia 22.</td>
  </tr>
</table>

<p>
Continuava l'<i>imperadrice Irene</i> nel
governo dell'imperio orientale, ma con
sentire il trono che le traballava sotto
a' piedi. Più d'uno v'era che aspirava
all'imperio, e facea de' maneggi per questo,
e principalmente Aezio e Stauracio
patrizii emuli lavoravano forte sott'acqua
per compiere questo disegno, ciascuno in
proprio vantaggio. Irene, per cattivarsi la
benevolenza del popolo, gli avea rimesso
nel precedente anno alcuni tributi. Tuttavia,
non fidandosi dell'instabilità di esso
popolo, e paventando le mine segrete
de' concorrenti al soglio imperiale, determinò
di appoggiarsi a Carlo Magno, la
cui riputazione e possanza facea grande
strepito anche in Oriente. Pertanto gli
spedì per suo ambasciatore <i>Leone spatario</i> <span class="fnote">[Annales Franc. Bertiniani. Eginhard., in
Annal. Franc.]</span>,
con ordine di stabilir pace fra i
Greci e Franchi, non ostante il disgusto
provato per la dignità imperiale a lui
conferita. Ricevuta che fu l'ambasciata,
e rispedito l'ambasciatore, anche l'Augusto
<span class="pagenum" id="Page_436">[436]</span>
Carlo inviò a Costantinopoli i suoi legati,
cioè <i>Jesse vescovo d'Amiens</i>, ed <i>Elingaudo
conte</i>, per trattare con essa imperadrice.
Teofane <span class="fnote">[Teoph., in Chronogr.]</span> scrive che v'andarono anche
gli apocrisarii di <i>papa Leone</i>. Dal medesimo
storico e da Zonara <span class="fnote">[Zonar., in Annalib.]</span> viene spiegato
il motivo di tale spedizione: cioè che
Carlo Magno e il papa erano dietro a fare
un bellissimo colpo, consistente nello strignere
matrimonio fra esso imperador
d'Occidente ed Irene imperadrice d'Oriente,
con che si sarebbono riuniti i due
già divisi imperii. Se questo glorioso
disegno fosse vero, o pure una voce disseminata
da chi atterrò l'imperadrice,
per renderla odiosa presso ai Greci; e
se ella stessa fosse la prima a farne proposizione
a Carlo Magno, o pure ne nascesse
l'idea in mente del papa o di
Carlo, al qual fine mandassero i loro
legati in Oriente, noi nol sappiamo dire.
La verità si è, che scoperto questo trattato,
al quale scrivono che Irene aderiva,
ma con disapprovazione dei superbi Greci;
o pure sparsane voce da chi macchinava
di salire sul trono; questo servì non
poco per cagionare o accelerar la rovina
d'essa imperadrice. Si studiava Aezio
patrizio di promuover Leone suo fratello;
ma fu più scaltro o fortunato <i>Niceforo</i>
patrizio e logoteta generale, che, tirati
nel suo partito molti nobili e una parte
del popolo, si fece proclamare imperadore.
Rinserrò nel palazzo Irene, ed appresso
con finte lusinghe e promesse tanto
fece, che le cavò di bocca il luogo dove
erano i tesori; poscia per ricompensa
la mandò in esilio in un monistero di
Lesbo, oggidì Metelino, dove custodita
dalle guardie, e riconoscendo dalla mano
di Dio questo per un gastigo de' suoi
peccati, nell'anno seguente diede fine ai
suoi giorni. Presenti a questa tragedia,
succeduta nel dì ultimo di ottobre, furono
gli ambasciatori di Carlo Magno, i quali
poi seguitarono a trattenersi in Costantinopoli,
finchè videro quetati i rumori, e
<span class="pagenum" id="Page_437">[437]</span>
poterono ottenere udienza dal novello
imperadore, della cui avarizia, infedeltà,
empietà e tirannia parla assai francamente
nella sua storia Teofane.
</p>

<p>
Continuava intanto la guerra fra il
<i>re Pippino</i> e <i>Grimoaldo duca di Benevento</i>.
Racconta Erchemperto <span class="fnote">[Erchempertus, Hist. Lang., P. I, tom. 2.
Rer. Ital.]</span> che fra questi
due principi, siccome giovani ed animosi
amendue, passava una terribil gara, ed
ognun d'essi con gran vigore sosteneva
il suo punto. Più volte Pippino spedì
ambasciatori all'altro, con fargli sapere,
che siccome <i>Arigiso</i> duca, padre di lui,
era stato suggetto al re Desiderio, nella
stessa guisa pretendea che Grimoaldo fosse
suggetto a lui. Rispondeva Grimoaldo:
</p>

<p class="center">
<i>Liber et ingenuus sum natus utroque parente;</i><br />
   <i>Semper ero liber, credo, tuente Deo.</i>
</p>

<p>
A tali risposte montava Pippino in
collera, e con quante forze poteva, di
tanto in tanto passava a fargli guerra. Ma
Grimoaldo non si perdeva di coraggio. Nè
a lui mancavano buone truppe e delle ben
guernite fortezze; e però si rideva di lui.
Tuttavia abbiamo dagli Annali de' Franchi,
che in quest'anno riuscì al re Pippino
di prendere la città d'Ortona nell'Abruzzo <span class="fnote">[Annales, Franc. Metens. Eginhard., in Annal.
Franc.]</span>.
Con lungo assedio ancora forzò la
città di <i>Lucera</i> o <i>Nocera</i> in Puglia a rendersi,
e vi mise guarnigione francese,
con darne la guardia a <i>Guinigiso duca di
Spoleti</i>. Grimoaldo, che non dormiva, da
che seppe che Pippino avea ricondotto a
quartiere l'esercito suo, venne colle sue
brigate sotto la medesima città di Lucera,
e dopo averla stretta con assedio per
alcun tempo, finalmente se ne impadronì.
Così cadde nelle mani di lui lo stesso
duca Guinigiso, il quale s'era infermato
durante l'assedio, e fu da lui trattato
con tutta onorevolezza. Accadde in quest'anno
una scandalosa iniquità, di cui
lasciarono memoria gli Annali de' Veneziani.
<span class="pagenum" id="Page_438">[438]</span>
Era stato eletto vescovo di Olivola
Castello (oggidì parte della città di Venezia)
<i>Cristoforo</i>, uomo greco, col favore
di <i>Giovanni doge di Venezia</i>, e per raccomandazione
di <i>Niceforo imperadore</i>. Ma
essendo in discordia i tribuni di Venezia
col doge, scrissero a <i>Giovanni patriarca
di Grado</i>, pregandolo di non volerlo consecrare.
Non solo il patriarca gli negò la
consecrazione, ma lo scomunicò. A questo
avviso andò sì mattamente nelle furie il
doge Giovanni, che preso seco <i>Maurizio
doge</i> suo figliuolo, con una squadra di
navi e di armati volò contro la terra di
Grado; ed entratovi senza resistenza, e
trovato il patriarca fuggito sopra la torre da
quella il precipitò al basso. Il Sabellico <span class="fnote">[Sabellicus, Ennead. VIII, lib. 9.]</span>
e Pietro Giustiniano scrivono essere proceduta
l'uccisione del patriarca, perch'egli
avea ripreso i dogi suddetti a cagione di
molte loro iniquità. Rapporta il cardinal
Baronio <span class="fnote">[Baron., in Annal. Eccl.]</span> una lettera scritta da s. <i>Paolino</i>
patriarca di Aquileia a Carlo Magno,
in cui gli dà avviso d'aver celebrato un
concilio in Altino. E poscia soggiugne,
<i>De sacerdotibus autem plagis impositis,
semique vivis relictis, vel certe diabolico
fervescente furore, per ejus satellites interemtis,
non meum, sed vestrae definitionis
erit judicium, ec. Egrediatur, si placet,
una de hac re per universam regni vestri
late diffusam monarchiam decretalis sententiae
ultio</i>, ec. Crede esso eminentissimo
Annalista che s. Paolino implorasse il braccio
di Carlo Magno per punire il sacrilego
misfatto dei dogi di Venezia. Ma è da
osservare che, secondo gli Annali di Lambecio <span class="fnote">[Lambecius, in Annal. Franc.]</span>
e di Fulda <span class="fnote">[Annales Francor. Fuldenses.]</span> e di Ermanno Contratto <span class="fnote">[Hermann. Contractus, in Chron.]</span>,
e per confessione dello stesso
Baronio, in quest'anno, e non già nell'804,
fu chiamato da Dio a miglior vita
il santo patriarca Paolino. Ed essendo
seguita, per quanto s'ha dal calendario
aquileiense, la di lui morte nel dì 11 di
<span class="pagenum" id="Page_439">[439]</span>
gennaio, non si può tal notizia accordare
coll'elezione del vescovo d'Olivola, per
quanto si dice, a raccomandazione di
Niceforo imperadore, che appena due
mesi prima aveva occupato l'imperio d'Oriente.
Oltre di che, non essendo l'isola e
il patriarca di Grado sotto la giurisdizion
di Carlo Magno, è da vedere come s. Paolino
ricorresse a lui pel gastigo de' malfattori.
Ed egli parla di sacerdoti feriti o uccisi, e
non già di un vescovo e patriarca. Però
non sono ben chiare le circostanze di
quell'orrido e indubitato fatto, che portò
poi seco un grave sconcerto nella repubblica
veneziana. Per altro nella morte di
s. Paolino mancò all'Italia un singolare
ornamento, perch'egli non meno colla sua
letteratura che per le sue insigni virtù
faceva in Italia quella gloriosa figura, che
allora anche Alcuino suo amicissimo
faceva in Francia. Ed è ben da maravigliarsi
come il cardinal Baronio non
inserisse nel Martirologio romano questo
insigne personaggio, quando ivi ha dato
luogo ad altri in merito a lui molto inferiori.
Più ancora è da dolersi perchè in
quei tempi, ne' quali la Francia, la Germania
e l'Inghilterra ebbero tanti scrittori delle
vite di varii vescovi, abati ed altri riguardevoli
per le loro virtù, niuno in Italia
prendesse a scrivere quella del suddetto
patriarca, e che sieno restate in oblio le
vite d'altri personaggi italiani, distinti
per le loro bell'opere, dovendosi credere
che neppure all'Italia mancassero allora
dei sacri vescovi e degli altri ecclesiastici
e secolari di rara pietà.
</p>

<hr />
</div>

<div class="chapter">
<h2 class="hidden" id="DCCCIII">DCCCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCIII</span>. Indizione <span class="scp">XI</span>.</td>
  </tr>
  <tr>
    <td><span class="smcap">Leone</span> III papa 9.</td>
  </tr>
  <tr>
    <td><span class="smcap">Carlo Magno</span> imperadore 4.</td>
  </tr>
  <tr>
    <td><span class="smcap">Pippino</span> re d'Italia 23.</td>
  </tr>
</table>

<p>
Spediti da <i>Niceforo imperadore dei
Greci</i> tornarono quest'anno in Italia e
in Francia gli ambasciatori di <i>Carlo Magno</i>,
conducendo seco quei di Niceforo <span class="fnote">[Annales Franc. Metens. Eginhard., in Annal.
Franc.]</span>,
cioè <i>Michele vescovo, Pietro abate</i>
<span class="pagenum" id="Page_440">[440]</span>
e Callisto candidato. Si presentarono
questi a Carlo, che dimorava allora nella
regal villa di Salz in Franconia, e
con esso lui conchiusero un trattato di
pace; dopo di che per la via di Roma se
ne tornarono a Costantinopoli. Le condizioni
di questa pace non le scrivono
gli storici; tuttavia si apporrà al vero
chi crederà conchiuso fra loro un accordo
coll'<i>uti possidetis</i>. Con che venne
Niceforo ad assicurarsi nel dominio della
Sicilia e delle città che già restavano
nella Calabria, e ne' suoi diritti sopra
Napoli, Gaeta ed Amalfi; e all'incontro
Roma col ducato romano, e tutto il regno
de' Longobardi, ossia d'Italia, restarono
sottoposti alla signoria di Carlo
Magno con gli altri regni o da lui acquistati,
o già dipendenti dalla corona di
Francia. Per conto della città di Venezia,
e dell'altre marittime della Dalmazia, è
da ascoltare Andrea Dandolo <span class="fnote">[Dandul., in Chr., tom. 12 Rer. Italic.]</span>, che
così scrive: <i>In hoc foedere</i> (tra Carlo
Magno e Niceforo) <i>seu decreto nominatim
firmatum est, quod Venetiae urbes et
maritimae civitates Dalmatiae, quae in
devotione imperii</i> (cioè del greco) <i>illibatae
perstiterant, ab imperio occidentali
nequaquam debeant molestari, invadi, nec
minorari; et quod Veneti possessionibus,
libertatibus et immunitatibus quas soliti
sunt habere in italico regno, libere perfruantur</i>.
In fatti è fuor di disputa che la
città di Venezia colle isole adiacenti restò
esclusa dal regno d'Italia, nè Carlo
Magno nè Pippino suo figliuolo v'ebbero
dominio. Sappiamo inoltre da Eginardo <span class="fnote">[Eginhardus, in Vita Caroli Magni.]</span>
ch'esso Carlo Augusto abbracciò
sotto la sua signoria <i>Histriam quoque et
Liburniam atque Dalmatiam, exceptis
maritimis civitatibus, quas ob amicitiam,
et junctum cum eo foedus, constantinopolitanum
imperatorem habere permisit</i>.
Era prigionere <i>Guinigiso</i> duca di Spoleti,
siccome dicemmo. <i>Grimoaldo</i> duca di
Benevento, che cercava tutte le vie di
placare il re Pippino, rimise quest'anno
<span class="pagenum" id="Page_441">[441]</span>
con tutto garbo in libertà esso Guinigiso;
e di ciò fanno memoria gli Annali
de' Franchi. Intanto era stato eletto patriarca
di Grado <i>Fortunato</i> da Trieste,
parente dell'ucciso patriarca <i>Giovanni</i>.
Rapporta il Dandolo la bolla di papa
Leone, che oltre all'approvare la di lui
elezione, gli manda ancora il pallio. Essa
bolla è data <i>XII. kal. aprilis per manus
Eustachii primicerii sanctae sedis apostolicae.
Imperante domno nostro Carolo,
piissimo perpetuo Augusto, a Deo coronato,
magno et pacifico imperadore anno III,
Indictione XI</i>, e per conseguente in quest'anno.
La data è appunto a tenore del
formolario usato sotto gl'imperadori
greci. Poco nondimeno stette fermo nella
sua sede questo patriarca. Perciocchè
non potendo digerire l'iniquità commessa
contra del suo predecessore e parente
cominciò a tramare con alcuni de' principali
Veneziani una congiura contra
dei dogi di Venezia. Ma questa scoperta,
temendo egli della vita, se ne fuggì da
Grado, e ricoverossi sotto la protezione
di Carlo Magno, con andare a trovarlo
alla villa di Salz, ossia di Sala, e portargli,
fra gli altri regali, alcune insigni reliquie
di santi. Negli Annali di Metz <span class="fnote">[Annal. Franc. Metenses.]</span> si
legge: <i>Venit quoque Fortunatus patriarcha
de Graecis afferens secum super cetera
dona duas portas eburneas, mirifico
opere sculptas</i>. Egli è detto patriarca vegnente
dai <i>Greci</i>, non per altro, se non
perchè Grado era tuttavia sotto la giurisdizione
de' Greci. Complici della congiura
suddetta erano Obelerio tribuno di
Malamocco, Felice tribuno, Demetrio, ed
altri nobili Veneziani, i quali vedendo
svelato il lor disegno, presero la fuga, e
si ritirano a Trivigi, città del regno di
Italia, come in luogo di sicurezza. Ottenne
il suddetto patriarca Fortunato da
Carlo Magno un privilegio, che si legge
presso il Dandolo, e vien anche rapportato dall'Ughelli <span class="fnote">[Ughellus, Ital. Sacr., tom. 8.]</span>:
la sua data è <i>idus augusti
in sacro palatio nostro anno XXXIII
<span class="pagenum" id="Page_442">[442]</span>
regni nostri in Francia, XXVIII in Italia,
et imperii III</i>, cioè nell'anno presente.
In vece di <i>sacro</i> il padre Cointe giudiziosamente
conghietturò che ivi fosse scritto
<i>in Salz palatio nostro</i>. In esso diploma
vien ricevuto da Carlo Magno sotto la
sua protezione <i>Fortunatus gradensis patriarcha,
sedis sancti Marci Evangelistae,
et sancti Ermacorae episcopus</i>; e inoltre
tutti i suoi servi e coloni, <i>qui in terris
suis commanent in Istria, Romandiola seu
in Longobardia</i>. Ecco come quella parte
dell'Emilia e Flaminia, che formava
l'esarcato di Ravenna, cominciò ad appellarsi
<i>Romandiola</i>. Vedemmo di sopra
ordinato da Carlo Magno, o pur da Pippino
fra le leggi longobardiche <span class="fnote">[Rer. Ital. P. II, tom. 1, pag. 123.]</span>, <i>de
fugacibus, qui in partibus Beneventi et
Spoleti, seu Romaniae, vel Pentapoli confugium
faciunt, ut reddantur</i>. Dal nome
di <i>Romania</i> e di <i>Romandiola</i> si formarono
i nomi volgari <i>Romagna</i> e <i>Romagnola</i>.
Eruditamente osservò il padre Mabillone <span class="fnote">[Mabill., in Annal. Benedictin., ad ann. 799.]</span>,
che trovandosi in questi tempi
abate del monistero Mediano, ossia di
<i>Moyens Moutiers</i> nella provincia del Berry
in Francia un <i>Fortunato vescovo</i>, questi
sia stato Fortunato patriarca di Grado
ricorso alla protezione di Carlo Magno,
che dovette provvederlo di quel benefizio
per suo sostentamento. E tanto più,
perchè vedremo che papa Leone in iscrivendo
a Carlo Magno la lettera undecima,
e parlando del medesimo patriarca
Fortunato, dice: <i>Neque de partibus Franciae,
ubi eum beneficiastis</i>. Solamente
non sussiste che di quel monistero fosse
egli eletto abate nell'anno 799, come
sospettò il suddetto padre Mabillone, perchè
Fortunato solamente passò in Francia
nell'anno presente.
</p>

<p>
Secondo il poeta sassone <span class="fnote">[Poetae Saxonis, Annal. Franc.]</span>, questo
fu l'anno in cui, dopo sì lunghe rivoluzioni
e guerre, fu data la pace alla Sassonia.
Altri Annali ne parlano all'anno
seguente. Concorsero assaissimi della
<span class="pagenum" id="Page_443">[443]</span>
nobiltà sassone alla villa di Salz, dove
soggiornava l'Augusto Carlo, e quivi a
lui tutti si sottomisero, con promessa di
abbandonare affatto il paganesimo e di
abbracciare la santa religione di Cristo.
Niun tributo impose loro l'imperadore,
ma solamente l'obbligo di pagar le decime
per alimento del clero, e di ubbidire
ai conti, ossia ai giudici e messi,
ch'egli invierebbe al loro governo, vivendo
nulladimeno colle proprie leggi.
Abbiamo ancora dagli Annali di Metz,
che venuto Carlo Magno a Ratisbona,
colà se gli presentò <i>Zodane</i>, uno de' principi
della Pannonia nominato di sopra,
e si sottomise al di lui imperio: il che
servì d'esempio ad altri Unni della Pannonia
e ad alcuni Schiavoni per fare lo
stesso. Si sa che Carlo anche in questo
anno spedì l'esercito suo nella Pannonia,
e che vi dovette far delle nuove conquiste
colla desolazione di tutte quelle contrade.
Dopo avere <i>Anselmo</i> abate del monistero
di Nonantola nel territorio di
Modena tenuto quel governo per lo spazio
di cinquanta anni, (come s'ha dalla
sua vita scritta da un monaco che sembra
vicino a que' tempi, e pubblicata dall'Ughelli <span class="fnote">[Ughell., Ital. Sacr., tom. 3, in Episc. Mutin.]</span>
e del Mabillone <span class="fnote">[Mabill., in Annal. Benedictin.]</span>), terminò
in quest'anno la carriera delle sue gloriose
fatiche con odore di santità, e per
santo appunto è tuttavia venerato nella
diocesi di Nonantola. Fondò egli oltre
a questo altri monisteri, dimodochè sotto
di lui si contavano <i>MCXLIV monachi,
exceptis parvulis et pulsantibus, qui non
constringebantur ad regulam</i>, cioè non
computati nel suddetto numero de' monaci
i <i>fanciulli</i> che si allevavano nelle lettere
e nella pietà in esso monistero, siccome
neppure i <i>novizzi</i>, chiamati <i>pulsantes</i>
o dall'esame che lor si faceva a guisa
dei medici toccanti il polso, o pure
dal pregare che essi faceano per venire
ammessi all'abito e alla professione monastica.
Fu il monistero di Nonantola
uno dei più insigni e ricchi d'Italia, di
<span class="pagenum" id="Page_444">[444]</span>
maniera che crebbe a poco a poco una
nobil terra appresso il monistero che
dura anche oggidì. Ebbero gli abati giurisdizion
temporale e spirituale sopra
varie ville. Cessò la temporale, ma si
conserva tuttavia la spirituale, godendo
quel monistero la sua particolar diocesi
e copiose rendite. Gregorio monaco, che
scrisse l'anno 1092 la Cronica del monistero
di Farfa, da me data alla luce <span class="fnote">[Chronic. Farfense, Rer. Italic., P. II, tom. 2.]</span>,
ci avvertì essere salito in tanto credito
esso nobilissimo monistero di Farfa sì
nello spirituale che nel temporale, <i>ut in
toto regno</i> (d'Italia) <i>non inveniretur simile
huic monasterio, nisi quod vocatur
Nonantulae</i>. Tali parole copiò questo monaco
da Ugo abate farfense, che visse
nel precedente secolo, e scrisse <i>de destructione
monasterii farfensis</i>. Questo opuscolo
l'ho io pubblicato <span class="fnote">[Antiquitat. Italic., Dissert. LXXII.]</span> dipoi. Ma le
troppe ricchezze, siccome vedremo, fecero
guerra allo stesso monistero nonantolano,
laonde, a guisa di tanti altri fu ingoiato
dagli antichi cacciatori di benefizii
ecclesiastici o secolari: costume o abuso,
cominciato anche prima di questo secolo
in Francia, e solamente in questo introdotto
in Italia. Oggidì è abate commendatario
d'essa badia nonantolana l'eminentissimo
<i>cardinale Alessandro Albani</i>, e
la chiesa è uffiziata da alquanti monaci
cisterciensi, sustituiti ai benedettini neri,
che da gran tempo prima aveano cessato
di abitarvi. A santo Anselmo succedette
<i>Pietro</i> abate, personaggio anch'esso
riguardevole, di cui parleremo altrove.
</p>

<hr />
</div>

<div class="chapter">
<h2 class="hidden" id="DCCCIV">DCCCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCIV</span>. Indizione <span class="scp">XII</span>.</td>
  </tr>
  <tr>
    <td><span class="smcap">Leone III</span> papa 10.</td>
  </tr>
  <tr>
    <td><span class="smcap">Carlo Magno</span> imperadore 5.</td>
  </tr>
  <tr>
    <td><span class="smcap">Pippino</span> re d'Italia 24.</td>
  </tr>
</table>

<p>
Fece gran rumore quest'anno in Italia
la scoperta succeduta nella città di
Mantova di una spugna inzuppata, come
corse la fama, nel sangue del Signor nostro
Gesù Cristo, portata colà da Longino.
<span class="pagenum" id="Page_445">[445]</span>
In que' secoli d'ignoranza poco ci
voleva a spacciare e far credere somiglianti
racconti. Lo straordinario concorso
dei popoli e l'universale bisbiglio
per questa novità giunse all'orecchie di
Carlo Magno, e mosso da giusta curiosità
ne scrisse tosto a <i>papa Leone III</i>, pregandolo
di esaminar la verità del fatto,
che non s'accorda cogl'insegnamenti
della scolastica teologia. Il papa, o perchè
avesse voglia di passare in Francia,
o gli venisse fatta gran premura per questo
affare <span class="fnote">[Annal. Francor. Metenses. Annal. Francor.
Bertiniani.]</span>, sen venne a Mantova, senza
che apparisca qual decreto egli proferisse
intorno a questo preteso sangue
del Signore; e prevalendosi della buona
occasione, fece sapere a Carlo Magno il
desiderio suo di trovarsi con lui, per solennizzare
insieme la festa del santo Natale.
Gli scrittori mantovani coll'Ughelli <span class="fnote">[Ughell., in Ital. Sacr., tom. 1 in Episc.
Mantuan.]</span>
asseriscono che fino a questi tempi
la città di Mantova non avea goduta la
dignità del vescovato, e che il primo quivi
ordinato dal suddetto pontefice fu
<i>Gregorio</i> di patria romano. In fatti non
s'è scoperto finora vescovo di Mantova
più antico di questo; ma con rimaner
sempre un motivo di stupore, come una
sì illustre città cominciasse così tardi ad
aver questo decoro, e senza sapersi chi
dianzi la governasse nello spirituale. Avvertito
Carlo imperadore della venuta
del papa, gli mandò incontro fino a san
Maurizio il <i>principe Carlo</i> suo primogenito,
ed egli l'aspettò nella città di Rems,
di là poscia il condusse a Soissons, e finalmente
ad Aquisgrana, dove passarono
le feste di Natale in divozione ed allegria.
Dopo otto giorni di permanenza nella
corte di quel monarca, sul principio del
gennaio dell'anno seguente se ne tornò
il pontefice per la Baviera a Roma, seco
portando varii regali a lui fatti da Carlo
Magno, il quale fece anche accompagnarlo
da alcuni suoi baroni fino a Ravenna.
<span class="pagenum" id="Page_446">[446]</span>
Aveva in quest'anno l'Augusto Carlo
spedito i suoi eserciti nella Sassonia, perchè
vi restavano spezialmente di là dall'Elba
alcuni popoli ostinati nell'idolatria,
che pervertivano anche i nuovi convertiti
de' Sassoni <span class="fnote">[Annales Franc. Moissiacens. Annales Franc.
Loiselian.]</span>. Fece egli prendere
tutti costoro colle lor famiglie (Eginardo
scrive che furono diecimila persone), e
li distribuì in varie contrade de' suoi regni.
Trovandosi poi egli in un luogo appellato
Holdunstetin, vennero ad inchinarlo
alcuni principi della Schiavonia, che
erano in disparere fra loro. Egli, dopo
essersi servito della sua sapienza ed autorità
per comporre le lor differenze,
diede ad essi per re <i>Trasicone</i>, che s'era
presentato a lui con molti regali. Era in
questi tempi re della Danimarca <i>Gotifredo</i>.
Desiderava egli di abboccarsi con
Carlo Magno, non si sa se per attestare
il suo ossequio a sì potente e temuto
monarca, oppure per qualche controversia
fra loro. Venne colla sua flotta e con
tutta la sua cavalleria sino a Slevich,
cioè ai confini del suo regno e della Sassonia,
e fece intendere a Carlo la sua
venuta; ma i suoi baroni non gli permisero
di andar più innanzi. Siccome al
precedente anno dicemmo <span class="fnote">[Dandul., in Chron., tom. 12 Rer. Ital.]</span>, erano fuggiti
per paura dei dogi molti nobili veneziani
a Trivigi. Quivi stando e tenendo
segrete intelligenze con gli altri nobili
rimasti in Venezia, per loro consiglio
elessero doge <i>Obelerio</i> tribuno. Il che
inteso dai due indegni dogi, cioè da <i>Giovanni</i>
e da <i>Maurizio</i> suo figliuolo, che
dovettero anche avvedersi della poca sicurezza
del loro soggiorno, spaventati
presero la fuga. Giovanni si ritirò a Mantova,
Maurizio se ne andò in Francia,
per implorar la protezione di Carlo Magno.
E tentarono ben essi più volte di
ritornare alla patria, ma sempre rigettati,
finirono i loro giorni in esilio. All'incontro
<i>Obelerio</i> fu con gran festa accolto
<span class="pagenum" id="Page_447">[447]</span>
dal popolo, e intronizzato in Malamocco,
dove allora dovea esser la principal residenza
di que' dogi. Egli da lì a non
molto ottenne dal popolo, che <i>Beato</i> suo
fratello fosse anch'egli assunto alla dignità
di doge, e dichiarato suo collega.
Per paura d'esso Obelerio, <i>Cristoforo</i>
vescovo d'Olivola, siccome parente dei
dogi scacciati, uscì di Venezia, e in suo
luogo fu eletto vescovo <i>Giovanni</i> diacono.
Rapporta l'Ughelli all'anno seguente,
ma dovea piuttosto dire al presente, un
diploma di Carlo Magno, dato in favore
dell'antico monistero di santa Maria, situato
fuori di Verona presso la porta
appellata dell'Organo, anche oggidì esistente,
ed inchiuso nella città. La data
sua, che esso Ughelli mise fuor di sito,
è questa: <i>Imperante domno Carolo Magno
imperat. anno IV, de mense novembris, Indictione
XIII</i>. Osservò il padre Mabillone <span class="fnote">[Mabillonius, Annal. Benedictin. ad ann. 804.]</span>,
che l'<i>indizione XIII</i> non conviene
all'anno presente, ma bensì al seguente,
e che questo diploma non sa
dello stile della cancelleria di Carlo Magno,
e convenir esso piuttosto a <i>Carlo
Crasso</i> ossia il <i>Grosso</i>, imperadore. Allorchè
io visitai per opera del chiarissimo marchese
Scipione Maffei le pergamene dello
archivio del suddetto monistero veronese,
trascurai di esaminare l'originale o la
copia antica di questo privilegio, in cui son
corsi varii errori per negligenza dell'Ughelli.
Per altro non sussiste già che
l'<i>indizione XIII</i> sia qui scorretta. Cominciò
essa nel settembre dell'anno presente,
e però era in corso nel <i>novembre</i>;
e durava similmente allora tuttavia l'<i>anno
IV dell'impero</i> di Carlo Magno. Tali
note cronologiche non possono già accordarsi
con gli anni di Carlo Crasso
Augusto. Del resto, se questo sia documento
autentico e sicuro, ne potrà render
miglior conto chi avrà sotto gli occhi
quella cartapecora.
</p>

<p>
<span class="pagenum" id="Page_448">[448]</span>
</p>

<hr />
</div>

<div class="chapter">
<h2 class="hidden" id="DCCCV">DCCCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCV</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Leone</span> III papa 11.</td>
  </tr>
  <tr>
    <td><span class="smcap">Carlo Magno</span> imperadore 6.</td>
  </tr>
  <tr>
    <td><span class="smcap">Pippino</span> re d'Italia 25.</td>
  </tr>
</table>

<p>
Le imprese di <i>Carlo imperadore</i> nel
presente anno furono le seguenti <span class="fnote">[Annal. Franc. Metenses. Annal. Franc.
Bertiniani.]</span>.
Venne a trovarlo il <i>Cacano</i>, ossia <i>Capcano</i>,
cioè il principe primario degli Unni
abitanti nella Pannonia, e già divenuti
sudditi e tributarii d'esso Augusto. Chiamavasi
<i>Teodoro</i>, e professava la religione
di Cristo. Dopo avergli rappresentato
che per le violente incursioni de' vicini
Schiavoni non potea più col suo popolo
fermarsi nelle antiche sue contrade, il
pregò di permettergli che venisse ad abitare
fra Sabaria e Carnunto. Credono
gli eruditi che queste due città fossero
nel tratto del paese posto fra Vienna e
Presburgo, e il fiume Rab. Ottenne Teodoro
quanto dimandava, e licenziato con
varii doni a lui fatti dall'imperadore, se
ne tornò ai suoi, ma con sopravvivere
poco tempo dipoi. Il suo successore inviò
ambasciatori al medesimo Augusto
per l'approvazione della dignità a lui
conferita; e Carlo gli concedette autorità
e giurisdizione sopra tutta la nazione
degli Unni della Pannonia, come era in
uso ne' vecchii tempi. Ma Carlo Magno,
nelle cui vene bolliva la febbre dei conquistatori,
i quali non mai sazii di dilatare
in confini, mentre fanno un acquisto,
ne van meditando un altro, rivolse in
quest'anno le sue mire alla Boemia. Era
quel paese allora abitato dagli Sclavi o
Slavi, o vogliam dire Schiavoni: e di qui
è poi venuto che que' popoli tuttavia
usano la lingua schiavona. In più parti
confinava con loro il dominio di Carlo
Magno, cioè per la Sassonia, per la Baviera,
che allora abbracciava l'Austria,
e per la Pannonia. Ora nell'anno presente
risoluto egli di sottomettere quella
nazione, con tre poderosi eserciti da tre
<span class="pagenum" id="Page_449">[449]</span>
parti la fece assalire. Era un d'essi formato
di Franchi, condotti dal principe
<i>Carlo</i> suo primogenito, il quale poco fa,
oppure poco dappoi, avea conseguito il
titolo di re dal padre. Il secondo composto
di Sassoni e Sclavi, o Slavi Obotriti,
secondochè s'ha dagli Annali de' Franchi,
era composto di una innumerabil
moltitudine di gente. Nel terzo si contavano
le milizie di tutta la Baviera. Da
questa formidabil oste assaliti i Boemi,
non pensarono a far fronte, ma misero
tutta la lor difesa nella ritirata sui monti
e ne' boschi più folti. Bisogna nondimeno
credere succeduta qualche baruffa, perchè
vi rimase estinto <i>Lecone duca dei
Boemi</i>. Per quaranta giorni le suddette
armate scorsero il paese, incendiando e
dando il guasto a tutto; e perciocchè
venne meno il foraggio ai cavalli e la
provianda ai soldati, se ne tornarono in
fine ai loro quartieri. Ma gli Annali moissiacensi <span class="fnote">[Annal. Moissiacenses, tom. 3 Rer. Franc.]</span>
aggiungono che <i>Samela re
de' Boemi</i> venne a patti, e promise fedeltà
a Carlo Magno, con dargli anche per
ostaggi due suoi figliuoli. Essendosi nulladimeno
continuata nell'anno seguente
la guerra coi Boemi, può dubitarsi della
verità di questo racconto. Intanto l'imperadore
andava visitando i luoghi del
suo regno vicini al mare. Fu a visitarlo
<i>Lodovico</i> suo figliuolo re d'Aquitania,
mentr'egli si trovava nella villa di Teodone.
Vi arrivò anche dall'Italia il re
<i>Pippino</i>; e quivi colla grata compagnia
di questi suoi due figliuoli solennizzò la
festa del santo Natale del Signore. Ci
viene poi dicendo Andrea Dandolo <span class="fnote">[Dandul., in Chron., tom. 12. Rer. Ital.]</span>,
che dappoichè l'Istria, per le capitolazioni
seguite fra i due imperii occidentale
ed orientale, restò sotto il dominio di Carlo
Magno, questi mandò per duca di quella
provincia un certo <i>Giovanni</i>. Cominciò costui
ad aggravar que' popoli, e i popoli ne
portarono le doglianze all'imperadore,
il quale non tardò a spedire colà <i>Izone</i>
prete, <i>Cadaloo</i> ed <i>Ajone conti</i>, con ordine
<span class="pagenum" id="Page_450">[450]</span>
di esaminar l'affare. Questo <i>Cadaloo</i>
altri non può essere che il successore di
<i>Erico</i> o <i>Enrico</i> nel governo del ducato
del Friuli. E non portando egli se non il
titolo di <i>conte</i>, potrebbe a talun parere
che la marca del Friuli o trivisana non
fosse peranche formata. Ma noi vedremo
che i <i>marchesi</i> usavano anche il titolo di
<i>conti</i>, perchè come marchesi soprintendevano
a tutta la marca, e come conti
erano governatori stabiliti di qualche
città. Dai suddetti deputati dell'imperadore
fu raunata una dieta in Istria, in
cui concorsero <i>Fortunato patriarca di
Grado</i>, esule dalla sua patria, <i>Teodoro,
Leone, Staurazio, Stefano</i> e <i>Lorenzo vescovi</i>
di quelle contrade, e cento sessantadue
principali cittadini delle città dell'Istria.
Chiarito ch'ebbero l'insolito
peso imposto dal <i>duca Giovanni</i>, ne esentarono
que' popoli, con ordinare che non
fossero tenuti a pagare se non marche
trecentocinquantaquattro, siccome dianzi
faceano alla camera imperiale dei
Greci, con ripartire il pagamento secondo
la possibilità delle città e castella della
provincia. Aggiugne il Dandolo che i
Veneziani, per l'odio che portavano ai
due dogi fuggiti, ridussero in un mucchio
di pietre la città d'Eraclea, da dove quei
medesimi dogi aveano tirata la loro origine,
senza però dissimulare che la distruzione
di quella città vien da altri
attribuita a <i>Pippino re d'Italia</i> nella guerra
che fra poco racconteremo. Annovera
poi egli le nobili famiglie che di là passarono
ad abitare in Malamocco, Rialto
e Torcello. La rovina di questa città mi
fa sovvenire che ne' medesimi tempi
<i>Niceforo imperadore de' Greci</i>, a cui quasi
tutte le imprese andavano alla traversa,
restò maltrattato sì fattamente nella
guerra coi Saraceni <span class="fnote">[Theoph., in Chronogr. Elmac. Hist. Sarac.
lib. 2.]</span>, che fu astretto
a comperar la pace da loro, con promettere
un annuo tributo, e di non riedificare
<i>Eraclea</i>, città diversa da quella dei
Veneziani.
</p>

<p>
<span class="pagenum" id="Page_451">[451]</span>
</p>

<hr />
</div>

<div class="chapter">
<h2 class="hidden" id="DCCCVI">DCCCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCVI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Leone III</span> papa 12.</td>
  </tr>
  <tr>
    <td><span class="smcap">Carlo Magno</span> imperadore 7.</td>
  </tr>
  <tr>
    <td><span class="smcap">Pippino</span> re d'Italia 26.</td>
  </tr>
</table>

<p>
Gli anni intanto dell'<i>Augusto Carlo</i>
erano cresciuti di molto, e ne cominciava
egli a sentire anche il peso; però come
principe saggio volle provvedere all'avvenire,
con dividere fra i tre suoi figliuoli
la vasta sua monarchia. Rapporta il
cardinal Baronio la divisione da lui fattane <span class="fnote">[Baron., Annal. Eccl.]</span>,
che si legge anche presso il
Baluzio <span class="fnote">[Baluz., Capitular., tom. 1, p. 439.]</span> e in altri libri. Trovavasi
allora l'imperadore nella villa di Teodone:
e quivi a tale effetto tenne una dieta
numerosa de' baroni de' suoi regni. Concedette
adunque a <i>Lodovico</i>, il minore
dei figliuoli, la Linguadoca, la Guascogna,
la Provenza, la Savoia, il Lionese
e la valle di Susa, cioè tutto il tratto di
paese meridionale posto fra i confini di
Italia e di Spagna. A <i>Pippino</i> lasciò <i>Italiam,
quae et Langobardia dicitur, et Bajovariam,
sicut Tassilo tenuit, excepto
duabus villis,</i> etc.<i>, et de Alamania partem,
quae in australi ripa Danubii fluminis est,
et de ipso flumine Danubii currente limite
usque ad Rhenum fluvium,</i> etc.<i>, et inde per
Rhenum fluvium, sursum versum usque
ad Alpes quidquid inter hos terminos fuerit,
et ad meridiem vel orientem respicit,
una cum ducatu curiensi et pago Durgouve.</i>
Sicchè al re Pippino toccò in sua
parte il regno d'<i>Italia</i> con quasi tutta la
<i>Baviera</i>, provincia allora di grande estensione,
e una porzione dell'<i>Alemagna</i>. In
questa parte, siccome conghietturò Giovanni
Lucio <span class="fnote">[Johann. Lucius, de Regno Dalmat. lib. 1.]</span> si può credere compresa
l'Istria e la Dalmazia, e una porzione
della Pannonia e Schiavonia già conquistate
da esso Carlo Magno, ciò argomentandosi
dalle parole: <i>et quidquid inter
hos terminos fuerit, et ad meridiem
vel ad orientem respicit</i>. A <i>Carlo</i> suo
<span class="pagenum" id="Page_452">[452]</span>
primogenito lasciò tutto il rimanente della
Francia espresso coi nomi d'Austria
e di Neustria, paese vasto, che scorreva
di là dal Reno, quasi tutta la Borgogna
colla valle d'Aosta, la Turingia, la Sassonia,
la Frisia, e quasi tutta l'Alemagna,
oggidì la Svevia. Poscia, in caso che
uno d'essi fratelli venisse a mancar di
vita, dispose come si avesse a dividere
fra chi sopravviveva la porzione del defunto,
e fra l'altre cose si dice: <i>Si vero
Karolo et Ludovico viventibus, Pippinus
debitum humanae sortis compleverit, Karolus
et Ludovicus divident inter se regnum,
quod ille habuit. Et haec divisio
tali modo fiat, ut ab ingressa Italiae per
augustam civitatem accipiat Karolus Eboreiam,
Vercellas, Papiam et inde per Padum
fluvium termino currente usque ad
fines Regiensium, et Civitatem Novam,
atque Mutinam usque ad terminos sancti
Petri. Has civitates cum suburbanis et
territoriis suis, atque comitatibus, quae
ad ipsas pertinent; et quidquid inde
Romam pergenti ad laevam respicit de
regno, quod Pippinus habuit, una cum
ducatu spoletano hanc portionem, sicut
praedicimus, accipiat Karolus. Quidquid
autem a praedictis civitatibus vel comitatibus
Romam eunti ad dexteram jacet de
predicto regno, idest portionem, quae remansit
de regione transpadana una cum
ducatu tuscano usque ad mare Australe,
et usque ad Provinciam, Ludovicus ad
augmentum sui regni sortiatur.</i> Se dunque
fosse premorto ai fratelli il re Pippino,
in sua porzione al principe Carlo
avea da toccare l'Oltrepò, e di qua dal
Po anche la città di <i>Reggio, Cittanuova</i>
(allora riguardevole luogo posto sulla
via Claudia, quattro miglia lungi da Modena
all'Occidente, siccome ho provato
altrove), e <i>Modena</i> col suo territorio <i>sino
ai confini di s. Pietro</i> <span class="fnote">[Antiquit. Ital., Dissert. XXI.]</span>. Che ai tempi
di Clemente VII papa ci fossero persone
che si figurassero comprese nell'esarcato
di Ravenna, donato alla santa Sede,
le città di <i>Modena, Reggio, Parma</i> e <i>Piacenza</i>,
<span class="pagenum" id="Page_453">[453]</span>
si può perdonare alla scarsa erudizione
d'allora. Ma è bene una vergogna
che ne' tempi nostri, tempi di tanta
luce per l'erudizione, persona abbia osato
di voler sostenere questa pretensione
con impugnare la verità conosciuta.
Chiaro apparisce di qui che erano comprese
nel regno d'Italia le città suddette,
e che il territorio di s. Pietro cominciava
sul bolognese. Non è già nella stessa
guisa manifesto che voglia dire l'Augusto
Carlo con quelle parole: <i>Et quidquid
inde Romam pergenti ad laevam respicit
de regno, quod Pippinus habuit</i>. Ma non
si può già controvertere che almeno il
<i>ducato di Spoleti</i> non fosse anch'esso
incastrato nel regno d'Italia. Similmente
apprendiamo che al re Lodovico sarebbe
toccato in sua parte il di qua dal
Po (a riserva di Reggio, Cittanuova e
Modena) col Genovesato e col <i>ducato
della Toscana</i>: notizia che ci conduce ad
intendere che sopra tutta quella provincia
era già stato costituito con titolo di
<i>duca</i>, oppure, siccome vedremo, di <i>marchese</i>,
un governator generale e perpetuo.
Resta poi scuro ciò che veramente
significhi <i>usque ad mare Australe, et usque
ad Provinciam</i>. Il confine d'Italia al
ponente era la Provenza. Pare che l'altro
confine al levante fosse il <i>mare Australe</i>,
e che questo si stendesse di là
dalla Toscana, ma di ciò lascerò disputare
ad altri. Della sovranità di Roma e
del suo ducato, siccome non pertinente
al regno d'Italia, nulla si parla in questa
divisione. Era essa riservata a chi
fosse dipoi dichiarato imperador de' Romani:
sopra di che nulla determinò per
allora l'Augusto Carlo. Fu mandata a
papa Leone la carta di questa divisione,
acciocchè la sottoscrivesse: tanta era
anche in que' tempi la venerazione al
sommo pontefice. Eginardo, autore degli
Annali e della vita di Carlo Magno, quegli
fu che la portò a Roma.
</p>

<p>
Ora giacchè abbiam fatta menzione
del ducato di <i>Spoleti</i>, si dee qui avvertire
che nel catalogo posto innanzi alla Cronica
<span class="pagenum" id="Page_454">[454]</span>
di Farfa <span class="fnote">[Chron. Farfense, P. II, tom. 2 Rer. Ital.]</span>, sotto quest'anno, vien
riferito <i>Romanus dux</i>, come duca di Spoleti.
Ma perciocchè era tuttavia vivo e
comandava in quel ducato <i>Guinigiso</i>, e
nel medesimo catalogo all'anno 814
vien ripetuto <i>Guinichus dux</i>; perciò non
si capisce come qui entri Romano duca.
Il conte Campelli <span class="fnote">[Campelli, Storia di Spoleti, lib. 15.]</span> ha senza bilanciare
tolta ogni difficoltà con dire francamente
che <i>nell'anno 806 il duca Vinigiso prese
per compagno nel ducato un suo figliuolo,
che natogli in Italia, e perciò chiamato
Romano, era appunto in quei giorni pervenuto
ad età capace di alcun maneggio</i>.
Ma questo scrittore, avvezzo a spacciar
le sue immaginazioni per le cose certe,
sarebbe restato ben imbrogliato, se gli
fosse stata chiesta la pruova di tale asserzione.
Tutto quel che sappiamo di
questo Romano duca, l'abbiam dalla
Cronica farfense, dove vien fatto menzione
di una lite agitata <i>in placito ante
praesentiam Romani ducis castri viterbiensis,
et omnium judicum ejus</i>. Dalle
memorie dell'archivio farfense, da me
prodotte nelle Antichità italiane <span class="fnote">[Antiquit. Ital., Dissert. LXVII.]</span>, si
raccoglie <i>judicatum Romani gloriosi ducis
in castro viterbiensi. Actum temporibus
Karoli domni nostri piissimi perpetui
Augusti, a Deo coronati, magnifici
imperatoris, anno Deo propitio, imperii
ejus VI, atque domni nostri Leonis summi
pontificis et universalis papae in sacratissima
sede beati Petri Apostoli anno
XI, in mense majo, per Indictionem XIV,</i>
cioè nell'anno presente. Ben considerate
le circostanze di quest'atto, altro non
so io conchiudere, se non che questo
<i>Romano</i> fosse <i>duca</i>, non già di Spoleti,
ma bensì di <i>Viterbo</i>, cioè governatore di
quel castello, divenuto poi col tempo
città illustre, sapendo noi che i papi davano
il titolo di <i>duca</i> ai governatori delle
loro città; e Viterbo senza fallo era anche
in que' tempi sotto la loro giurisdizione,
come inchiuso nel ducato romano.
<span class="pagenum" id="Page_455">[455]</span>
Noi troveremo da qui innanzi tuttavia
duca di Spoleti il suddetto <i>Guinigiso</i>,
senza che più s'incontri memorie del
predetto <i>Romano</i>. Se il padre Mabillone <span class="fnote">[Mabill., Annal. Benedictin. ad ann. 806.]</span>
avesse fatta riflessione che Viterbo,
in cui Romano duca d'autorità ordinaria
fece quel giudicato, nulla avea
che fare col ducato spoletano, non avrebbe
anch'egli scritto che nell'anno presente
<i>Romano</i> succedette a <i>Guinigiso</i>
duca di Spoleti.
</p>

<p>
Per quanto lasciarono scritto varii
annali dei Franchi, sul fine dell'anno
precedente, o sul principio del presente,
<i>Obelerio</i>, chiamato in essi Annali <i>Wilerio</i>,
e <i>Beato</i> suo fratello, dogi di Venezia,
insieme con <i>Paolo</i> duca di Jadra, e <i>Donato</i>
vescovo di quella città, legati della
Dalmazia, giunsero alla villa di Teodone,
e si presentarono con assai regali all'imperador
Carlo Magno. Ciò che trattassero
e quel che conchiudessero non
è ben pervenuto a nostra notizia. Solamente
s'ha da quegli storici che l'imperadore
fece alcuni ordinamenti sì per
gli dogi che pel popolo non men della
città di Venezia che della Dalmazia: parole
che danno adito ad un giusto sospetto
che i dogi di Venezia e le città
marittime della Dalmazia fossero minacciate
dal bellicoso re Pippino, e cercassero
pace, oppure che credessero meglio
l'amicizia o lega, oppure l'alto dominio
di Carlo Magno, e si ritirassero dalla
suggezione o lega che aveano coi Greci.
Ma troppo è difficile di chiarir bene il
sistema de' Veneziani d'allora, e tanto
più perchè Andrea Dandolo <span class="fnote">[Dandulus, in Chron., tom. 12 Rer. Italic.]</span>, il più
antico ed accurato degli storici veneziani,
ci rappresenta questi dogi con un
differente aspetto, siccome vedremo all'anno
seguente. Intanto coll'autorità
del medesimo Dandolo dirò che <i>Fortunato
patriarca di Grado</i>, già fuggito in
Francia, ritornò in Istria insieme con
<i>Cristoforo d'Olivola</i>, e non attentandosi
di andare a Venezia, si fermò in Torcello.
<span class="pagenum" id="Page_456">[456]</span>
<i>Giovanni</i>, usurpatore dal vescovato di
Olivola, incautamente capitò colà, e fu
messo in prigione, ma trovata poi la maniera
di fuggirsene, tornò a Venezia, e
con rappresentare ai dogi il trattamento
a lui fatto, maggiormente gli attizzò contra
del patriarca. Ma qualora Torcello
in questi anni fosse stato dipendente dal
ducato di Venezia, non sarebbe già probabile
la dimora colà di Fortunato patriarca.
Noi abbiamo la lettera undecima <span class="fnote">[Labbe, Concilior., tom. 7.]</span>
di papa Leone III scritta a Carlo
Magno, dove si parla d'esso Fortunato,
che stava in esilio in Francia <i>proter persecutionem
Graecorum seu Veneticorum</i>.
Fece egli istanza ad esso Carlo di poter
venir ad abitare nella città di Pola e governar
quella Chiesa vacante. Ne scrisse
Carlo al papa, il quale rispose d'esserne
contento, purchè il patriarca, quando
mai riuscisse ad esso imperadore di rimetterlo
nella sua sedia di Grado, lasciasse
intatti e liberi tutti i beni e diritti
della Chiesa di Pola, in favore del vescovo
che quivi potesse essere eletto. Per
altro soggiugne d'aver poco buone informazioni
d'esso patriarca, come di
persona mal provveduta di costumi ecclesiastici;
e che se i cortigiani gliel lodavano,
era perchè i regali li faceano parlare.
</p>

<p>
In quest'anno poi l'imperador Carlo
spedì il figliuolo <i>Carlo</i> con un'armata <span class="fnote">[Annal. Francor. Metenses. Eginhard., in
Annal. Francor. Annal. Francor., Moissiacens.]</span>
contra degli Sclavi Sorabi, dimoranti di
là dal fiume Elba. In questa spedizione
<i>Miliduco</i>, capitano e duca di quella nazione,
restò morto, e un gran guasto si
fece di campagne e città: laonde si trattò
di pace, e que' popoli si sottomisero.
Fu anche inviato in quest'anno ai danni
della Boemia un esercito composto di
Bavaresi, Alamanni e Borgognoni, che dato
un nuovo guasto a gran tratto di quel
paese, se ne tornarono poi a casa senza
aver provato incontro o danno alcuno.
Il <i>re Lodovico</i> anch'egli fece una spedizion
militare contra de' Mori spagnuoli
<span class="pagenum" id="Page_457">[457]</span>
in Catalogna, che mise a ferro e fuoco
quel paese fino a Tortosa. Una gran perdita
fece in quest'anno il ducato di Benevento,
perchè venne a morte <i>Grimoaldo</i>
principe, ossia duca di quelle contrade,
dotato di rara accortezza e senno, e
di non minor valore, a cui nè la forza
de' Greci, nè la potenza maggiore di Carlo
Magno e di Pippino re d'Italia giunsero
con tutti i loro sforzi e maneggi al
vanto di averlo potuto spogliare della
sovranità e indipendenza negli ampii suoi
stati. L'Annalista lambeciano mette la di
lui morte sotto quest'anno; e Camillo
Pellegrino <span class="fnote">[Peregrinus, Hist. Princ. Langobard. P. I,
tom. 2 Rer. Ital.]</span> anch'egli consente; e però
l'Annalista sassone, che la riferisce allo
anno susseguente, verisimilmente non è
qui da ascoltare. Riscosse Grimoaldo in
morendo un universal tributo di lagrime
dai suoi popoli, e le lodi sue si leggono
nell'epitaffio a lui posto in Salerno, dove
ebbe sepoltura, a noi conservato dallo
Anonimo salernitano <span class="fnote">[Anonymus Salernit. Paralipomen. P. II,
tom. 2 Rer. Ital.]</span>. Ivi si dice che
egli era della stirpe de' <i>Longobardi</i>, e riportò
vittoria de' Greci. Si aggiugne
dipoi:
</p>

<p class="center">
PERTVLIT ADVERSAS FRANCORVM SAEPE PHALANGAS<br />
    SALVAVIT PATRIAM SED BENEVENTE TVAM.<br />
SED QVID PLVRA FERAM? GALLORVM FORTIA REGNA<br />
   NON VALVERE HVJVS SVBDERE COLLA SIBI.
</p>

<p>
Perchè questo principe mancò di vita <span class="fnote">[Erchempertus, Hist. Princip. Langobard.]</span>
senza lasciar dopo di sè prole maschile,
fu eletto per suo successore un altro
<i>Grimoaldo</i> già suo tesoriere, cognominato
<i>Storesaiz</i>. L'Anonimo salernitano ci
spiega questa parola, con dire al cap. 29:
<i>Defuncto itaque Grimoald, Ildrici filius
Grimoald (qui lingua theodisca, qua olim
Langobardi utebantur, Storeseyz fuit appellatus;
et nos in nostro eloquio: Qui ante
obtutum principum et regum milites hinc
inde sedendo praeordinat, possumus vocilare)
in principali dignitate est elevatus</i>.
<span class="pagenum" id="Page_458">[458]</span>
Di costui dice gran bene Erchemperto,
all'incontro gran male l'Anonimo salernitano,
siccome vedremo andando innanzi.
Si vuol anche avvertire che fra i regolamenti
fatti da Carlo Magno per l'Italia,
vi fu ancora quello della zecca, cioè
il privilegio e diritto di battere moneta.
Di questo godeva ab antiquo la città di
<i>Roma</i>, e i romani pontefici cominciarono
a battere soldi e denari d'oro, d'argento
e di rame col nome proprio e con quello
dell'imperadore sovrano. Altrettanto faceano
<i>Pavia</i> e <i>Milano</i>, e <i>Lucca</i> nella Toscana.
Ho io ultimamente scoperto che la
città di <i>Trivigi</i> avea anch'essa la zecca pel
ducato del Friuli. Verisimilmente anche
<i>Spoleti</i> godea la stessa prerogativa, ma
senza che fin qui moneta si sia trovata
spettante a quel ducato. Non vollero essere
da meno i principi di <i>Benevento</i>, siccome
quelli che si sforzarono di ritenere la
sovranità: però si truovano anche le loro
monete. In questo secolo ancora, oppure
nel susseguente, anche i dogi di <i>Venezia</i>
cominciarono a battere moneta, siccome
parimente i duchi di <i>Napoli</i>. Di tutto ciò
ho io recate le pruove nelle mie Antichità
italiane <span class="fnote">[Antiquit. Ital., Dissert. XXVII.]</span>.
</p>

<hr />
</div>

<div class="chapter">
<h2 class="hidden" id="DCCCVII">DCCCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCVII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Leone III</span> papa 13.</td>
  </tr>
  <tr>
    <td><span class="smcap">Carlo Magno</span> imperadore 8.</td>
  </tr>
  <tr>
    <td><span class="smcap">Pippino</span> re d'Italia 27.</td>
  </tr>
</table>

<p>
Secondo l'attestato di tutti gli Annali
de' Franchi <span class="fnote">[Eginhardus, Annal. Franc. Annales Franc.
Bertiniani. Annales Franc. Metenses.]</span>, vennero in quest'anno a
trovar <i>Carlo imperadore</i> in Aquisgrana
gli ambasciatori di <i>Abdela</i> re di Persia e
califa de' Saraceni, insieme con due monaci,
spediti dal patriarca di Gerusalemme.
Nel nome di questo re pare ad alcuni
che abbiano fallato quegli storici, perchè
allora dominava tuttavia in Persia
<i>Aronne</i>, sopra da noi memorato. Nulladimeno
è da osservare, che morto Aronne,
per quanto si crede nell'anno seguente,
<span class="pagenum" id="Page_459">[459]</span>
fu disputato quel regno fra <i>Almanana</i>
e <i>Abdela</i> suoi figliuoli, per attestato di
Elmacino; e però potrebbe essere che
piuttosto in quest'anno fosse mancato di
vita <i>Aronne</i>, e che <i>Abdela</i> cercasse l'amicizia
di Carlo Magno. Portarono costoro
dei sontuosi regali a Carlo, cioè un padiglione
col suo atrio di mirabil grandezza
e bellezza, tutto di bisso, fino le corde;
e dei drappi di seta, odori, unguenti
e balsami preziosi. Soprattutto cagionò
ammirazione un orologio di ottone mirabilmente
lavorato, che coll'acqua misurava
il corso di dodici ore, avendo altrettante
palle di bronzo che, terminata
un'ora, cadevano sopra un sottoposto
tamburo con farlo sonare. Eranvi ancora
dodici statuette d'uomini a cavallo,
che, compiuta cadauna ora, uscivano fuori
per dodici finestre, e con tal empito
uscivano, che chiudevano altrettante finestre
che prima erano aperte. Altri ingegnosi
lavori si miravano in quell'orologio,
che, siccome cose non più vedute in
Occidente, diedero un gran pascolo alla
curiosità della gente. Eranvi ancora due
candellieri d'ottone di sterminata grandezza
ed altezza. Spedì poscia in questo
anno l'Augusto Carlo Burcardo suo
contestabile con una flotta ed assai brigate
di soldati in Corsica, isola già venuta
in suo dominio, acciocchè la difendesse
dai Mori di Spagna, che negli anni
addietro erano più volte sbarcati colà, ed
avevano fatto varii saccheggi in quel paese.
Tornarono infatti costoro al solito lor
giuoco, e prima si provarono di bottinar
nella Sardegna, ma i Sardi sì bravamente
uscirono alla battaglia, che fama corse
d'essere rimasti estinti nel campo circa
tremila di quegl'infedeli. Passarono dipoi
in Corsica, e con loro venne alle mani
Burcardo colla sua flotta. Quivi ancora
restarono sconfitti colla perdita di
tredici navi, e con lasciarvi molti morti
e feriti. Merita qui d'essere registrato un
passo della lettera ottava <span class="fnote">[Labbe, Concilior., tom. 7.]</span> scritta da
papa Leone a Carlo Magno, da cui pare
<span class="pagenum" id="Page_460">[460]</span>
che si ricavi, avere esso imperadore donata
alla santa Chiesa romana anche la
suddetta isola di <i>Corsica</i>; e però vien
pregato dal papa di prenderne la difesa.
<i>De autem insula Corsica</i>, dice egli, <i>unde
et in scriptis et per missos vestros nobis
emisistis, in vestrum arbitrium et dispositum
committimus, atque in ore posuimus
Helmengaudi comitis, ut vestra donatio
semper firma et stabilis permaneat, et insidiis
inimicorum tuta persistat</i>. Se avesse
effetto questa donazione, l'andremo
cercando nel proseguimento della storia.
Quando poi appartenesse a questi tempi
(il che io non so) la lettera suddetta, da
essa ancora apprenderemmo che il <i>re
Pippino</i> pensava di portarsi a Roma dopo
Pasqua; laonde papa Leone si preparava
per fargli un degno accoglimento.
Il motivo di questo viaggio era per dar
fine ad alcuni dissapori insorti fra esso
papa e il medesimo re Pippino, probabilmente
a cagion della giurisdizione, o dei
confini. <i>Ubi</i> (scrive Leone) <i>ambobus placuisset,
nobis obviam occurrisset</i> (Pippino)<i>;
ut quod vos omni modo optatis, cum
Dei adjutorio veniat ad perfectionem: idest
ut pax et concordia inter nos firma et stabilis
constituatur.</i> Protesta poi di non
avere alcun mal animo col re Pippino, e
provenir la voce della discordia dai seminatori
di zizzanie che faceano de' falsi
rapporti all'Augusto Carlo e a Pippino
suo figliuolo. Duravano tuttavia, forse
anche andavano crescendo le dissensioni
già insorte nel popolo di Venezia e nelle
città marittime della Dalmazia, sì per i
maneggi segreti di <i>Fortunato patriarca di
Grado</i>, il quale s'era messo in braccio
de' Franzesi, come per le minacce o controversie
mosse da Pippino re d'Italia, il
quale avea tuttodì in mente dei nuovi
acquisti. La corte di Costantinopoli, che
non trascurava i suoi diritti in quelle
parti, spedì colà <i>Niceta patrizio</i> con una
armata navale, che si fermò nella città di
Venezia. Quivi stando quello stuolo, il
greco comandante trattò di tregua col re
Pippino, e la conchiuse sino al mese di
<span class="pagenum" id="Page_461">[461]</span>
agosto: dopo di che si restituì a Costantinopoli.
Le notizie, che di questi fatti ebbe
il Dandolo <span class="fnote">[Dandulus, in Chron., tom. 12 Rer. Italic.]</span>, sono, che al patriarca
Fortunato riuscì in fine di tornarsene
alla sua chiesa di Grado dopo aver placato
lo sdegno de' suoi compatrioti. Ma
giunto che fu in quelle bande Niceta patrizio
colla flotta, portando soccorso ai
Veneziani, il patriarca di nuovo scappò
in Francia per timore de' Greci; laonde
Giovanni diacono, che già avea usurpato
il vescovato d'Olivola, si fece tosto eleggere
patriarca (coll'appoggio del greco
ministro, e forse per ordin suo), quasichè
quella chiesa fosse restata vacante.
Oltre a ciò, Niceta, per maggiormente attaccare
all'imperio orientale i dogi di
Venezia, allorchè si portò colà, presentò
al doge <i>Obelerio</i> la patente di <i>spatario
imperiale</i>. Parimente <i>Beato</i> doge, fratello
dell'altro, per consiglio dei Veneziani,
andò col patrizio Niceta per la seconda
volta sino a Costantinopoli, seco menando
<i>Cristoforo vescovo d'Olivola</i>, cioè della
stessa Venezia, e Felice tribuno, banditi
da essa Venezia, perchè pareva che
aderissero al partito de' Franchi. Fu ricevuto
con molto onore Beato da Niceforo
Augusto ed essendo stato onorato
col titolo di <i>ipato</i>, ossia di <i>console</i>, se ne
ritornò tutto lieto alla patria. Amendue
poi questi dogi ottennero dal popolo che
<i>Valentino</i> terzo loro fratello fosse anche
egli costituito <i>doge</i>. Dalle memorie del
monistero farfense si ha <span class="fnote">[Antiquit. Ital., Dissert. LXVII.]</span> che Ardemanno
e Gaidualdo <i>missi Karoli imperatoris,
et domni regis Pipini</i>, giudicarono
nella città di Rieti una causa in favore
di que' monaci. <i>Rieti</i> era città del ducato
di Spoleti.
</p>

<p>
<span class="pagenum" id="Page_462">[462]</span>
</p>

<hr />
</div>

<div class="chapter">
<h2 class="hidden" id="DCCCVIII">DCCCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCVIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Leone III</span> papa 14.</td>
  </tr>
  <tr>
    <td><span class="smcap">Carlo Magno</span> imperadore 9.</td>
  </tr>
  <tr>
    <td><span class="smcap">Pippino</span> re d'Italia 28.</td>
  </tr>
</table>

<p>
Servì di esercizio in quest'anno alle
milizie di Carlo imperadore la guerra
insorta con <i>Gotifredo re di Danimarca</i> <span class="fnote">[Eginhard., in Annal. Franc.]</span>.
Mosse questi le sue armi contra gli
Sclavi Obotriti, collegati de' Franchi, e
minacciava ancora i confini della Sassonia.
Fu dunque spedito contra di lui il
principe o re <i>Carlo</i>, primogenito d'esso
imperadore, con un forte esercito di
Franchi e Sassoni. Venne bensì fatto al
suddetto Gotifredo di spignere fuor del
paese <i>Trasicone</i> re o duca degli Obotriti,
e di espugnar molte castella; ma con
pagar caro queste prodezze, perchè vi
perdette un suo nipote coi suoi migliori
soldati. Il principe Carlo, dopo aver fatto
delle scorrerie nel paese nemico, formato
ed assicurato con due fortezze un ponte
sull'Elba, se ne ritornò indietro coll'armata
sana e salva. Essendo intanto stato
cacciato dal suo regno <i>Eardulfo re di Nortumbria</i>
nella gran Bretagna, venne egli
a trovare Carlo Magno, che l'indirizzò a
Roma a <i>papa Leone</i>, avendo, come io
credo, conosciuto che la di lui disgrazia
era proceduta dalla mala intelligenza che
passava tra esso re ed <i>Eanbaldo arcivescovo
di Jorch</i>, e i vescovi del regno. Si
adoperò efficacemente il sommo pontefice
perchè Eardulfo fosse rimesso sul trono,
avendo spedito apposta colà Adolfo diacono,
coi legati di Carlo Augusto. Dalla
lettera decima di papa Leone <span class="fnote">[Labbe, Concilior., tom. 7.]</span> consta
che l'imperadore fece non poche doglianze
contra di questo diacono, perchè tornando
indietro non si lasciò vedere alla
sua corte. Seguì parimente in quest'anno
una spedizione dell'esercito cristiano in
Catalogna contro la città di Tortosa per
ordine di <i>Lodovico re d'Aquitania</i> <span class="fnote">[Astronomus, in Vit. Ludovici Pii.]</span>, ma
<span class="pagenum" id="Page_463">[463]</span>
con poco successo. E perciocchè aveano
negli anni addietro i <i>Normanni</i> cominciato
ad infestar colle loro navi armate i
litorali della Francia, male che, come
vedremo, crebbe di poi in infinito; il saggio
imperador Carlo, che ben previde quel
che poscia avvenne, cominciò a pensare
di buon'ora al rimedio. Sotto nome di
<i>Normanni</i>, significante <i>uomini del Nord</i>,
cioè del Settentrione, venivano allora i
Danesi, gli Svezzesi, e tutti, a mio credere,
gli abitanti verso il mar Baltico, e parte
probabilmente anche della Russia. Si
diedero que' Barbari alla pirateria, scorrendo
per mare ora nella Bretagna, ed
ora nella Germania e nella Gallia; e trovando
gusto in questo infame mestiere,
tuttodì andavano aumentando le lor forze,
di modo che, essendo pochi sulle
prime, arrivarono poi a formar delle
flotte formidabili pel concorso di quelle
settentrionali nazioni, che tornavano sempre
cariche di spoglie e di ricchezze ai lor
poveri e freddi paesi. Ora l'imperador
Carlo ordinò in quest'anno che per tutti
i fiumi della sua monarchia, là dove sboccavano
in mare, si fabbricassero e tenessero
pronte molte navi, per opporsi, quando
occorreva, alle incursioni de' Normanni.
Ma le precauzioni di questo saggio Augusto
o furono mal eseguite, o non valsero
col tempo a reprimere la potenza e il furore
di que' nefandi corsari. Benchè non si
sappia il tempo preciso, in cui papa Leone
scrisse la lettera duodecima <span class="fnote">[Labbe, Concil., tom. 7.]</span> a Carlo
Magno, pure sia lecito a me di farne qui
menzione. Leggonsi quivi le seguenti parole:
<i>Misit igitur pia Serenitas vestra
missos suos, ut justitiam nobis facere
debuissent, sed magis damnum fecerunt.</i>
Il prega poi d'interrogare di quanto era
accaduto i medesimi suoi messi, e <i>Giovanni
arcivescovo</i> spedito dal papa, dai
quali potrà intendere, <i>quia omnia, quidquid
per vestrum pium ac legale judicium,
de caussa videlicet palatii ravennatis recollectamus,
unde et jussistis, ut nullus
quilibet homo in posterum conquassare,
<span class="pagenum" id="Page_464">[464]</span>
aut in judicio promovere praesumeret,
tam de vulgaria, quam etiam de mansis,
quos per vestrum dispositum Herminus
fidelis vester nobis reconsignavit: omnia
cum casis, vineis, seu laboribus, atque
peculiis abstulerunt, et nihil exinde nobis
remansit. Quamobrem quaesumus vestram
imperialem clementiam, ut sic de vestra a
Deo accepta donatione quam praedicto Dei
Apostolo obtulistis peragere jubeatis, quatenus
in nulla minuatur parte.</i> Possono
farci queste parole maggiormente intendere
il sistema dell'esarcato di Ravenna
in questi tempi: cioè averne bensì il vecchio
Pippino fatta la donazione alla
Chiesa romana, ma con ritenerne l'alto
dominio. Quivi perciò godevano i sommi
pontefici l'utile signoril dominio. Ma o i
ministri dell'imperadore, che anche allora
si credeano di farsi merito col patrone
in procurando per diritto o per traverso
di vantaggiare il fisco; o pure i Ravegnani
stessi si misero a disputare al papa alcune
rendite della camera di Ravenna, pertinenti
a lui, cioè la <i>vulgaria</i>, che possiam
credere un tributo pagato dal volgo, o
pure dai contadini, e molte case e poderi
colle lor vigne e bestiami. Fu al tribunale
di Carlo Magno dedotta questa lite, e ne
uscì solenne decreto in favore del pontefice,
con essergliene anche dato il possesso
da Ermino ministro dell'imperadore.
Furono poi suscitate nuove cabale contra
questo decreto e possesso; e Carlo Augusto
per le istanze del papa spedì dei
messi con autorità ed ordine di fargli
giustizia. La bella giustizia, che costoro
gli fecero, fu di spogliarlo di nuovo di
que' diritti. Però il pontefice Leone di
loro si lagna, e prega l'imperadore che
non permetta che sia sminuita la donazione
fatta a san Pietro.
</p>

<p>
Certo è poi che all'anno presente
appartiene l'epistola settima del medesimo
papa Leone, perchè ivi si parla della cacciata
del regno di Eardulfo. Fra le altre
cose scrive egli a Carlo Magno: <i>Nescimus
enim, si vestra fuit demandatio</i> (comandamento,
commessione) <i>quod missi vestri,
<span class="pagenum" id="Page_465">[465]</span>
qui venerunt ad justitiam faciendam, detulerunt
secum homines plures, et per singulas
civitates constituerunt. Quia omnia,
secundum quod solebat dux, qui erat a
nobis constitutus per distractionem caussarum
tollere, et nobis more solito annue
tribuere</i> (leggo <i>districtionem caussarum</i>,
cioè le pene pecuniarie) <i>ipsi eorum homines
peregerunt; et multam collectionem</i>
(cioè una colletta di danaro) <i>fecerunt
de ipso populo: unde ipsi duces minime
possunt suffragium</i> (aiuto di danaro) <i>nobis
plenissime praesentare</i>. Coerente a questa
lettera è anche la terza del medesimo
papa, in cui si duole, perchè gente maligna
abbia rappresentato all'imperador
Carlo che niun de' messi spediti dall'imperadore
dava mai nel genio d'esso
papa, e che di tutti il papa sparlava: cosa
ch'egli niega affatto, avendo ricevuto col
dovuto onore tutti i messi imperiali, e
però il prega di non prestar fede a questi
iniqui seminatori di zizzanie e calunniatori.
Intorno a che è da osservare, che stando
sommamente a cuore a Carlo Magno
l'esercizio della giustizia fra i popoli, e
ben conoscendo egli come facilmente
inferociscano i prepotenti, e sieno trasandate
ed anche assassinate le cause de' poveri,
con gloriosa saviezza ne inventò un
efficace rimedio. Cioè introdusse l'uso di
spedire per le provincie di tanto in tanto
degl'inquisitori, ispettori, o vogliam dire
giudici straordinarii, per osservar come
era fatta giustizia, per rifare occorrendo il
mal fatto, elevare gli abusi e disordini pregiudiziali
ai diritti e alla quiete sì del pubblico
che de' privati, con far loro protestare
d'essere inviati <i>ad singularum hominum
caussas audiendas ac deliberandas</i>.
Erano questi appellati <i>missi regii, missi
dominici</i>, persone nobili, scelte dalla corte,
o dal clero, o dai monisteri, credute le più
disinteressate, di petto forte, e d'animo
incapace d'essere sedotto dalle parzialità,
dai riguardi, dai regali: cioè vescovi, abati,
diaconi, conti, vassalli e simili. Un solo
talvolta, ma per lo più due si mandavano,
l'un laico e l'altro ecclesiastico; ed
<span class="pagenum" id="Page_466">[466]</span>
era la loro autorità di tale estensione,
che chiamavano al loro tribunale anche i
duchi governatori delle provincie, e i
conti governatori delle città e gli ecclesiastici.
Era tassata un discreta contribuzione
pel mantenimento e per i viaggi
loro, ripartita sulla provincia. Dappertutto
dove si trovavano, teneano <i>placiti</i> particolari,
o pur generali, chiamati <i>malli</i>, cioè
giudizii, dove dovea intervenire il popolo,
affinchè chi reclamava avesse pronti i rei
citati a rispondere. Se non erano liti
molto scabrose e di lunga ispezione, d'ordinario
su due piedi decidevano le controversie,
ora stando nel palazzo della
città, ora alla campagna sotto degli alberi,
ed ora in case private, con dichiarar nondimeno
ne' loro giudicati di aver quivi
alzato tribunale <i>per data licenzia</i> del
padrone d'essa casa. Venivano invitati
a questi placiti o giudizii il vescovo,
il conte, e vi assistevano sempre varii
giudici bene informati delle leggi, che
proferivano i lor voti, e molte persone
onorate, acciocchè molti fossero informati
del fatto e delle ragioni della sentenza.
Di tali messi e dei lor malli e placiti
ho io più diffusamente trattato nelle Antichità
italiche; e volesse Dio che ne durasse
l'uso ancora ai nostri tempi! Ora
siccome <i>Pippino re d'Italia</i> per ordine
del padre inviava di questi messi pel
regno italico, e ne abbiam già veduti gli
esempli nel ducato di Spoleti dipendente
da esso re, così Carlo Magno ne spediva
per tutte le provincie della sua monarchia;
e dalla suddetta lettera settima di
papa Leone abbiam appreso: che se ne
mandavano anche per gli stati posseduti
e governati dai sommi pontefici: <i>Missi
vestri, qui venerunt ad justitiam faciendam</i>.
E perciò ne' patti col papa si scorge che
Carlo Magno doveva essersi riserbato
questo diritto della sovranità. Ma questi
messi parve a papa Leone che eccedessero
i limiti della loro autorità; mentre
non contenti di <i>far la giustizia</i>, levavano
via i giudici e ministri del papa, e ve ne
mettevano degli altri venuti con loro.
<span class="pagenum" id="Page_467">[467]</span>
Nelle città pontificie si vede che il governatore
messovi dal papa portava il nome
di <i>duca</i>, ed era suo uffizio di mandare
a Roma le multe ossia pene pecuniarie
che si ricavavano dalle cause criminali.
Ma i messi imperiali se le erano appropriate,
con far anche contribuire il popolo:
il che ridondava in danno della camera
pontificia, e con ragione dispiaceva a papa
Leone; sebben egli ne scrive all'imperador
con gran riguardo, mostrando di
non sapere, se per ordine suo avessero
così operato i di lui messi, e con astenersi
da ogni ombra di doglianza.
</p>

<hr />
</div>

<div class="chapter">
<h2 class="hidden" id="DCCCIX">DCCCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCIX</span>. Indizione <span class="scp">II</span>.</td>
  </tr>
  <tr>
    <td><span class="smcap">Leone III</span> papa 15.</td>
  </tr>
  <tr>
    <td><span class="smcap">Carlo Magno</span> imperadore 10.</td>
  </tr>
  <tr>
    <td><span class="smcap">Pippino</span> re d'Italia 29.</td>
  </tr>
</table>

<p>
Fece gran rumore in quest'anno la
teologica quistione della processione dello
Spirito Santo non solo dal Padre, ma
anche dal Figliuolo, commossa da un
monaco in Gerusalemme. Fu perciò tenuto
un concilio in Aquisgrana, e rimessane
la decisione al romano pontefice,
che faticò non poco per questo affare,
nè volle permettere che il <i>Filioque</i> si aggiugnesse
al simbolo della Fede per non
irritare i Greci, non aderenti alla sentenza
della Chiesa latina. Intorno a ciò son
da vedere il cardinal Baronio, Natale
Alessandro, il Pagi ed altri. Durò ancora
in quest'anno la guerra con <i>Gotifredo
re di Danimarca</i>, il quale mostrò ben
di voler placare Carlo Magno, e fece
istanza per un abboccamento fra i suoi
ministri e quei dell'imperadore, ma si
sciolse in fumo tutto quel negoziato. Però
continuarono le azioni militari in
quelle parti. <i>Trasicone</i> duca degli Sclavi
Obotriti ricuperò il suo paese, ma restò
poi ucciso per frode degli uomini di Gotifredo.
<i>Carlo Magno</i> allora determinò di
mettere un po' di briglia alla tracotanza
di costui, e prese ben le sue misure <span class="fnote">[Annal. Francor. Loiseliani.]</span>;
piantò nel marzo dell'anno seguente una
<span class="pagenum" id="Page_468">[468]</span>
città di là dal fiume Elba in un luogo
appellato Essesfeld, e la fortificò. Per
quel che riguarda l'Italia, noi abbiamo
da varii Annali de' Franchi <span class="fnote">[Annal. Francor. Bertiniani. Annales Francor.
Metenses.]</span> che in
quest'anno (il Cronista loiseliano ne
parla all'anno precedente) spedita da
Costantinopoli un'armata navale sotto
il comando di Paolo, venne prima nella
Dalmazia, e poscia alla città di Venezia,
dove svernò. Ora una parte d'essa per
voglia e speranza di occupar l'isola e
città di Comacchio, posta al mare di là
dal Po, grande in que' tempi, si portò
ostilmente colà. Ma fu sì ben ricevuta
dalla guarnigione ivi tenuta dal <i>re Pippino</i>,
che messa in rotta fu forzata a salvarsi
di nuovo in Venezia. Per questo il
comandante della flotta Paolo cominciò
a trattare con esso Pippino di pace, quasi
che fosse stato unicamente spedito per
questo dall'imperador greco suo padrone.
Ma perchè s'avvide che <i>Obelerio doge
di Venezia</i> e i suoi fratelli non solamente
con segrete mine attraversavano
i trattati d'essa pace, ma eziandio tramavano
a lui delle insidie, stimò miglior
partito l'andarsene con Dio. Così gli Annali
de' Franchi. Raccontano i medesimi
che parimente in quest'anno dai Greci
chiamati Orobioti, cioè montanari, fu
presa e saccheggiata la città di Populonia,
situata sul lido del mare nella Toscana,
di cui non restano più le vestigia.
Inoltre dicono che i Mori di Spagna,
venuti nell'isola di Corsica, nello stesso
giorno santo di Pasqua, presero e misero
a sacco una città di quell'isola, di cui
non sappiamo il nome. Vien creduta <i>Aleria</i>
dal Sigonio, dal padre Pagi <i>Mariana</i>,
o <i>Nebbio</i>. A riserva del vescovo e di alcuni
pochi vecchi ed infermi, condussero
via schiavi tutti quegl'infelici abitanti.
Per attestato poi di Teofane <span class="fnote">[Theoph., in Chronogr.]</span>, in questi
tempi <i>Niceforo imperador d'Oriente</i>
parea che si studiasse a tutto suo potere
di tirarsi addosso l'odio universale del
<span class="pagenum" id="Page_469">[469]</span>
popolo: tante furono le gravezze ed avanie
ch'egli introdusse, annoverate da
quello storico ad una ad una. Ma, siccome
vedremo, non andò molto che ne
pagò il fio.
</p>

<hr />
</div>

<div class="chapter">
<h2 class="hidden" id="DCCCX">DCCCX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCX</span>. Indizione <span class="scp">III</span>.</td>
  </tr>
  <tr>
    <td><span class="smcap">Leone III</span> papa 16.</td>
  </tr>
  <tr>
    <td><span class="smcap">Carlo Magno</span> imperadore 11.</td>
  </tr>
</table>

<p>
Tra l'ardente brama che nudriva
<i>Pippino re d'Italia</i> d'aggiugnere al suo
dominio anche la città, ossia le città di
Venezia, e il trovarsi egli mal soddisfatto
dei dogi di quella città per le cagioni accennate
di sopra, in quest'anno prese
la risoluzione di portar la guerra fin
dentro quella città. Formata perciò una
potente flotta di navi (se prestiam fede
ad Eginardo <span class="fnote">[Eginhardus, in Annal. Franc.]</span>), andò per mare a quella
volta; prese la città; se gli arrenderono
i dogi di Venezia; e di là passò in Dalmazia
con pensiero di sottomettere del
pari quelle città marittime. Ma udito
Paolo governatore della Cefalonia (quel
medesimo, secondo tutte le apparenze,
di cui s'è parlato nel precedente anno)
veniva in soccorso de' Dalmatini colla
flotta de' Greci, giudicò miglior consiglio
il tornarsene indietro. Con questa relazione
non s'accordano le storie venete,
le quali, sebben lontane da que' tempi per
poterci dare un'accertata notizia di quel
fatto, non sono però da sprezzare. Andrea
Dandolo ne parla <span class="fnote">[Dandul., in Chron., tom. 12 Rer. Italic.]</span> come di cosa
accaduta nell'<i>anno ottavo di Carlo Magno</i>,
quando è certo che correva allora l'<i>anno
decimo</i> del suo imperio. Secondo lui,
in potere di Pippino vennero Brondolo,
Chiozza, Palestrina e Malamocco. Ritiraronsi
i Veneziani nell'isola di Rialto, e
quivi fecero fronte; nè Pippino aveva
maniera di penetrar colà; perchè pare,
secondo il supposto di quello storico, che
i Franchi andassero ai luoghi suddetti
<i>per litora</i>, cioè per la diga che separa la
laguna di Venezia dal mare. Ma se Pippino,
<span class="pagenum" id="Page_470">[470]</span>
come raccontano gli antichi Annalisti,
assalì <i>Venetiam bello terra marique</i>,
bisogna che avesse delle navi; ed
è poi chiaro che non gli mancavano,
perchè egli <i>classem ad Dalmatiae litora
vaslanda misit</i>. Ma forse era sprovveduto
di quelle barche, delle quali si può far
buon uso nella laguna. Comunque sia,
narra lo storico Dandolo, aver Pippino
fatto fabbricare un ponte di molte barchette,
su cui mise una buona brigata
d'armati per assalire Rialto; ma ossia
che i Veneziani accorsi colle lor barche,
oppure che i venti furiosi improvvisamente
insorti scompigliassero quel ponte,
rimasero sconfitti i Franchi, ed astretti
ad andarsene, dopo aver devastati, o
dati alle fiamme quei luoghi, dove aveano
potuto arrivare, cioè sino alla chiesa
di san Michele. Non è a noi possibile il
chiarir oggidì questi fatti, i quali potrebbe
anche darsi che fossero stati esaltati
più del dovere dagli scrittori francesi,
per dar più risalto alla gloria della loro
nazione. Tornato da questa spedizione il
re Pippino a Ravenna, passò dipoi a Milano,
dove sorpreso da una mortale infermità
cessò di vivere agli otto di luglio
in età di soli trentaquattr'anni: principe
di gran valore e di non minore ambizione,
e sotto il cui governo l'Italia godè
pace, e provò gli effetti d'una ben regolata
giustizia. Il suo corpo fu portato a
Verona, e seppellito nella basilica di san
Zenone, ch'egli stesso avea fatta magnificamente
riedificare insieme con quell'insigne
monistero. Dal Ritmo pubblicato
dal padre Mabillone e da me ristampato <span class="fnote">[Rer. Italic., Part. II, tom. 2.]</span>,
che contien la descrizione di
Verona, fatta circa que' tempi, impariamo
che dilettavasi molto esso re Pippino
del soggiorno di quella nobile ed allegra
città. <i>Magnus habitat in te rex Pippinus
piissimus, non oblitus pietatem, aut rectum
judicium.</i> Lo stesso abbiamo dall'antica
leggenda della traslazione del
corpo di san Zeno, ossia Zenone, pubblicata
<span class="pagenum" id="Page_471">[471]</span>
dal marchese Maffei <span class="fnote">[Maffei, Istor. Diplomat., facc. 330.]</span>. Fu essa
fatta, <i>quum Rotaldus, vir altributis personae
praestantissimus, pastoralem curam
Veronae gerebat, et Pippinus rex Caroli
Magni filius regnum italicum regebat. Rex
vero Veronam regali situ praeditam plus
ceteris urbibus diligebat, et cum episcopo
sibi dilecto frequens colloquium habebat.</i>
Nel corpo delle leggi longobardiche da
me ristampato <span class="fnote">[Rer. Italic., Part. II, tom. 1.]</span> se ne leggono quarantanove
spettanti al medesimo re Pippino,
e pubblicate da lui, come costa dalla prefazione,
<i>quum adessent nobiscum singuli
episcopi, abbates et comites seu reliqui
fideles nostri Franci et Longobardi</i>. Buona
parte nondimeno d'esse si possono
credere costituzioni ossia capitolari, mandati
da <i>Carlo Magno</i> suo padre, acciocchè
si pubblicassero in Italia. Leggesi
parimente una lettera scritta <span class="fnote">[Ibid., pag. 112.]</span> dall'imperador
Carlo <i>dilectissimo filio suo Pippino
glorioso regi</i>, in cui dice d'avere
inteso che alcuni duchi d'Italia, e i lor
cortigiani, i gastaldi, i vicarii, i centenarii
ed altri pubblici ministri, siccome
ancora i falconieri e cacciatori della corte,
recavano degl'indebiti aggravii al popolo
e agli ecclesiastici, prendendo stanza
nelle lor case, e valendosi de' loro
cavalli e delle lor carra, con obbligar
per forza gli uomini a lavorar ne' campi
loro, ed esiger anche contribuzioni di
carne e di vino, e commettere altre avanie.
Però gli raccomanda, se ciò è vero,
di mettervi rimedio in tutte le forme.
Lettera degna di quel sempre glorioso e
memorando monarca. Chi fosse moglie
di Pippino, non è giunto a nostra notizia,
ma pare indubitato ch'egli l'avesse. Abbiamo
da Eginardo <span class="fnote">[Eginhardus, in Vita Caroli Magni.]</span> ch'egli lasciò dopo
di sè un figliuolo appellato <i>Bernardo</i>,
(a lui nato da una concubina), per attestato
di Tegano, e cinque figliuole, cioè <i>Adelaide,
Atala, Gundrada, Bertraide,</i> e <i>Tedrada</i>.
</p>

<p>
Ora il buon Carlo Magno accolse
<span class="pagenum" id="Page_472">[472]</span>
con amore paterno la tenera prole lasciata
dal figliuolo; esaltò Bernardo, siccome
vedremo, con farlo re d'Italia; e
le sue sorelle fece allevare in corte fra
le sue stesse figliuole. Era pure mancata
di vita in quest'anno nel dì 6 di gennaio
<i>Rotrude</i> figliuola del medesimo imperadore,
quella che già contrasse gli sponsali
coll'imperador de' Greci <i>Costantino</i>
figliuolo d'Irene. Lasciò anch'ella, per
testimonianza degli Annali bertiniani, un
figliuolo per nome <i>Lodovico</i>, ma illecitamente
da lei messo alla luce, non potendosi
già negare che la felicità, compagna
in tante imprese di Carlo Magno, non
l'abbandonasse per conto delle sue figliuole.
E non senza colpa di lui, per confessione
del millesimo Eginardo, che parlando
d'esse, così scrive: <i>Quae quum
pulcherrimae essent, et ab eo plurimum
diligerentur, mirum, quod nullam earum
cuiquam aut suorum aut exterorum nuptum
dare voluit. Sed omnes secum usque
ad obitum suum in domo sua retinuit, dicens,
se earum contubernio carere non
posse.</i> Però seco le conducea, ovunque
andava, ed anche alla guerra, senza por
mente che non gli mancavano in casa e
seco cavalcavano degli altri, ma dolci,
nemici, contra de' quali non sapeano
combattere esse figliuole. Diede ciò motivo
di molte dicerie al popolo; e Carlo
con disinvoltura dissimulava tutto, come
se mai non fosse nato, o non avesse forza
il sospetto della lor imprudente condotta.
Seguitano gli Annali de' Franchi a
dire che in quest'anno i Mori della Spagna,
avendo da tutto il lor paese raunata
una potente flotta di navi, passarono prima
in Sardegna e poscia in Corsica. Può
essere che nella prima non trovassero i
lor conti; ma nella seconda, giacchè non
v'era presidio di milizie atto alla difesa,
riuscì loro d'impadronirsene per la maggior
parte, con danno e vergogna del
Cristianesimo. Intanto <i>Niceforo</i> imperadore
dei Greci, che, per testimonianza di Teofane <span class="fnote">[Theoph., in Chronogr.]</span>,
ogni dì più andava imperversando
<span class="pagenum" id="Page_473">[473]</span>
contra de' suoi popoli, udita la guerra
mossa dal re <i>Pippino</i> ai Veneziani, e che
la città di Venezia era stata dall'armi
franzesi occupata, spedì Arsacio spatario,
suo ambasciatore al medesimo re <span class="fnote">[Annales Francor. Metenses. Annal. Francor.
Bertiniani. Eginhardus, in Annal. Francor.]</span>.
Ma avendo questi trovato che Pippino
era passato al paese dei più, andò oltre
per trattare coll'Augusto Carlo. Gli diede
egli udienza in Aquisgrana nel mese
d'ottobre; e perchè all'Italia era mancato
il suo forte scudo colla morte del
figliuolo, volentieri ascoltò i discorsi di
pace col greco imperadore, al quale dipoi,
per consentimento di tutti gli storici,
nell'anno 812 <i>Venetiam reddidit</i>: parole
che bastantemente ci fanno intendere lo
stato e stima di Venezia in questi tempi.
Come intendano queste parole i veneziani
scrittori, si può leggere nel Dandolo <span class="fnote">[Dandul., in Chron., tom. 12 Rer. Italic.]</span>
e ne' Giornali de' letterati d'Italia <span class="fnote">[Giornale de' Letterati d'Italia, tom. 16,
pag. 475.]</span>.
Il Porfirogeneta, tuttochè storico
greco <span class="fnote">[Porphyrogenneta, lib. de Administr. Imp.,
cap. 28.]</span>, confessa che in quella pace
si obbligarono i Veneziani di pagare al
re d'Italia da lì innanzi annualmente
una somma di danaro.
</p>

<p>
Fece anche pace l'imperador Carlo
in quest'anno con <i>Albaca</i>, ossia con <i>Abulaz</i>
re de' Saraceni, ossia de' Mori di Spagna,
che da Cordova gli spedì i suoi ambasciatori.
Prima ancora di questi fatti
ebbe esso Augusto delle strepitose brighe
con <i>Gotifredo re di Danimarca</i>, il quale
spedita un'armata di ducento vele nella
Frisia, devastò l'isole adiacenti; e sbarcato
l'esercito in terra ferma, dopo avere
sconfitti quei popoli, avea loro imposto
tributi e gabelle. Carlo Magno, all'avviso
di questi disordini negli stati
suoi, s'affrettò per quando potè per adunar
da ogni parte un poderoso esercito;
e in persona cavalcò sino a Verda, per
mettersi a fronte del re danese, che millantava
di voler venire ad un fatto d'armi
<span class="pagenum" id="Page_474">[474]</span>
con lui, anzi di voler arrivare fino ad
Aquisgrana coll'armi sue. Quand'eccoti
giugnere nuova che la flotta nemica si
era ritirata dalla Frisia, e che il re Gotifredo
era stato ucciso da una delle sue
guardie. Per questo se ne tornò l'imperadore,
senza far altro, ad Aquisgrana.
Accadde nondimeno in quella spedizione
una funesta disgrazia, cioè che insorta
la peste ne' buoi dell'armata, quasi tutti
vi perirono. Nè solamente si provò questo
terribil flagello nell'oste di Carlo Magno,
ma anche per tutte le provincie della
Francia e Germania a lui soggette;
perchè la buona gente d'allora non s'avvisava
che a sì fatti malori d'epidemie
attaccaticcie d'uomini o di bestie si può
mettere riparo colle guardie e coll'impedirne
la comunicazione. Agobardo vivente
allora arcivescovo di Lione <span class="fnote">[Agobardus, I, de Grandine et Tonitr. c. 16.]</span> racconta
una pazzia di questi tempi, che dee
servir d'istruzione ai posteri in somiglianti
casi: cioè che si sparse voce essere
originata quella mortalità de' buoi da
polve avvelenata, che <i>Grimoaldo</i> Storesaiz
duca di Benevento avea fatta spargere
per le campagne della Francia: <i>Ante
hos paucos annos, dice egli, disseminata
est quaedam stultitia, quum esset mortalitas
boum, ut dicerent Grimoaldum ducem
Beneventanorum transmisisse homines cum
pulveribus, quos spargerent per campos
et montes, prata et fontes, eo quod esset
inimicus christianissimo imperatori Carolo,
et de ipso sparso pulvere mori boves.
Propter quam causam multos comprehensos
audivimus, et vidimus, et aliquos occisos,
plerosque autem affixos tabulis in
flumen projectos atque necatos. Et quod
mirum valde est, comprehensi ipsi adversum
se dicebant testimonium, habere se
talem pulverem et spargere</i>. Guai, se in
casi di pestilenza o d'uomini, o d'animali
si caccia una di sì fatte immaginazioni
in capo al matto popolo. Non c'è maniera
di farlo discredere, e facilmente si va
a sognar dei delinquenti e a levar loro
la vita, come allora avvenne in Francia,
<span class="pagenum" id="Page_475">[475]</span>
senza pensare (lo avvertì lo stesso Agobardo)
come mai quella pretesa velenosa
polve nocesse ai soli buoi, e non anche
agli altri animali. E che succedessero
molti omicidii di persone innocenti per
questa diabolica apprensione, lo ricaviamo
anche da un capitolare di Carlo Magno,
pubblicato nel presente anno, e rapportato
dal Baluzio <span class="fnote">[Baluz., Capitular. Reg. Franc., tom. 1.]</span>: <i>De homicidiis
factis anno praesenti inter vulgares homines,
quasi propter pulverem mortalem</i>.
</p>

<hr />
</div>

<div class="chapter">
<h2 class="hidden" id="DCCCXI">DCCCXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCXI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Leone</span> III papa 17.</td>
  </tr>
  <tr>
    <td><span class="smcap">Carlo Magno</span> imperad. 12.</td>
  </tr>
</table>

<p>
Sul principio di quest'anno, se pur
non fu sul fine del precedente, rispedì lo
imperador Carlo a Costantinopoli Arsacio,
ossia Arsafio, ambasciatore di Niceforo
Augusto, con una lettera che si legge
fra l'opere di Alcuino, ma non già
scritta da lui <span class="fnote">[Inter Alcuini Opera, Epist. III.]</span>, a nome dell'imperadore,
perchè Alcuino non era più tra i vivi.
In essa Carlo tratta Niceforo col titolo
di <i>fratello</i>, per farsi conoscere eguale a
lui in dignità. Mandò con tal congiuntura
anch'egli per suoi ambasciatori a Costantinopoli
<i>Attone</i> ossia <i>Azzo, vescovo di
Basilea, Ugo conte di Tours</i>, e Aione ossia
Agione longobardo del Friuli; imperocchè
il saggio monarca accomunava
anche ai Longobardi ed Italiani gli uffizii
più onorevoli della corte e del regno.
Abbiamo poi dalla legge ottava <span class="fnote">[Rer. Ital., P. II., tom. 1.]</span> di
Pippino re d'Italia nel corpo delle leggi
longobardiche, che in Italia c'erano dei
conti <i>franzesi</i>, cioè dei governatori delle
città, e dei <i>conti longobardi</i>. Inoltre
scrivono gli Annalisti d'allora <span class="fnote">[Annales Franc. Eginhard., Annal. Francor.
Metenses. Annal. Franc. Bertiniani.]</span> che
questi ambasciatori seco condussero <i>Leone</i>
spatario greco, e <i>Willario</i>, ossia <i>Willerico</i>,
doge di Venezia, chiamato <i>Obelerio</i>,
siccome vedemmo dagli scrittori
<span class="pagenum" id="Page_476">[476]</span>
veneti. Il primo dieci anni prima, allorchè
Carlo Magno si trovava in Roma,
era scappato dalla Sicilia. <i>Alter</i>, cioè
Willario (o vogliam dire <i>Obelerio</i>), <i>propter
perfidiam honore spoliatus, Constantinopolim
ad dominum suum duci jubetur</i>.
Dal che sempre più apprendiamo
come fossero regolati in questi tempi gli
affari della città di Venezia. Con tali notizie
va concorde il Dandolo <span class="fnote">[Dandulus, in Chron., tom. 12 Rer. Ital.]</span>, scrivendo
che i Veneziani, coll'assistenza di
Ebersafio apocrisario imperiale, fecero
in maniera che <i>Obelerio</i> e <i>Beato</i> dogi fossero
esclusi dalla dignità e dalla patria.
Obelerio fu condotto a Costantinopoli, e
Beato a Jadra. <i>Valentino</i>, terzo lor fratello,
restò in Venezia difeso dalla sua
giovanile età, ma spogliato anch'egli dell'onorevol
grado di doge. Il perchè venne
il popolo di Venezia all'elezione di un
nuovo doge, e concorsero i voti in <i>Angelo
Particiaco</i>, chiamato da altri <i>Participazio</i>,
originario d'Eraclea, personaggio
valoroso e buon cattolico. Era stata fino
allora la sedia ducale in Malamocco.
Perchè troppo avea patito nella precedente
guerra quel luogo, fu concordemente
risoluto dai Veneziani, che in avvenire
i dogi abitassero in Rialto, dove
in fatti il novello doge fabbricò il palazzo
ducale, che tuttavia esisteva ai tempi
del Dandolo. Perciò l'inclita città che
da tanti secoli risplende col nome di <i>Venezia</i>,
veniva allora appellata anche <i>Rialto</i>
dal popolo, e <i>Olivola</i> o <i>Castello</i> dal
clero, perchè il vescovo della città abitava
in quella parte che portava quei nomi.
Ma gli ambasciatori spediti da Carlo
Magno alla corte di Costantinopoli o trovarono
o videro dipoi cambiato di molto
l'aspetto di quel governo. Imperocchè
<i>Niceforo</i> imperadore, principe per tutti i
capi indegno dell'augustal dignità, uscito
in campagna contra di <i>Crummo re de' Bulgari</i>,
nel dì 25 di luglio restò con tutta
l'armata sua disfatto, e lasciovvi anche
la vita. La testa di lui sopra un'asta fu
esposta alla vista di tutte le nazioni in
<span class="pagenum" id="Page_477">[477]</span>
dispregio de' vinti. Teofane, scrittore <span class="fnote">[Theophanes, in Chron.]</span>
contemporaneo, lagrimando descrive
quella terribil giornata, in cui perì la
maggior parte della nobiltà de' Greci.
Succedette poscia al malvagio Niceforo
con acclamazione universale del senato
e degli ordini militari nel dì 2 d'ottobre
il buon <i>Michele Curopalata</i>, ornato di ottimi
costumi, e riguardevole per insigni
virtù. Fu egli coronato da <i>Niceforo patriarca</i>,
e dipoi nel dì 25 dicembre anche
a <i>Teofilatto</i> di lui figliuolo fu conferita la
imperial corona. Nè tardò l'augusto Michele
ad inviare i suoi ambasciatori a
Carlo Magno per istabilir seco pace, ed
anche per trattare di un matrimonio pel
suddetto Teofilatto.
</p>

<p>
Varii erano ormai gl'incomodi della
sanità di Carlo imperadore: al che riflettendo
il saggio e piissimo principe, fece
nell'anno presente una specie di testamento,
che contiene la maniera di dividere
i suoi tesori in tante limosine alle
chiese e ai poveri. Eginardo <span class="fnote">[Eginhardus, in Vita Caroli Magni.]</span> ce ne ha
conservato un abbozzo. Buona parte
adunque dell'oro, argento, gemme e vesti,
divisa in parti ventuna, fu destinata
alle chiese metropolitane. <i>Et quia</i>, dice
quel contemporaneo scrittore, <i>in regno
illius metropolitanae civitates viginti et
una esse noscuntur, unaquaeque illarum
partium ad unamquamque metropolim per
manus haeredum et amicorum eleemosinae
nomine perveniat</i>, ec. Ma e quali erano
queste città metropolitane della monarchia
di Carlo Magno? Seguita Eginardo
a spiegarlo con dire: <i>Nomina vero metropoleorum,
ad quas eadem eleemosyna sive
largitio facienda est, haec sunt: Roma, Ravenna,
Mediolanum, Forum Julii</i> (cioè
Aquileia, perchè quel patriarca abitava
in Cividale del Friuli), <i>Gradus</i>, ec. Queste
son le cinque città metropolitane d'Italia
(e di più non ce n'era in que' tempi), e
tutte poste in <i>regno illius</i>: dal che sempre
veniamo ad apprendere quello che s'abbia
a credere delle città di <i>Roma</i> e <i>Ravenna</i>.
<span class="pagenum" id="Page_478">[478]</span>
Aggiugne poscia Eginardo che
nel tesoro di lui si trovavano tre tavole
d'argento e una d'oro di particolar grandezza
e peso. Ora egli determinò che una
d'esse tavole di figura quadrangolare,
contenente la descrizione della città di
Costantinopoli, con altri suntuosi donativi
fosse portata alla basilica di s. Pietro
di Roma. Un'altra di figura rotonda,
in cui si mirava la descrizione della città
di Roma, fosse data all'arcivescovo di
Ravenna. In fatti Agnello storico di questi
tempi, nelle vite de' vescovi ravennati <span class="fnote">[Agnell., Vit. Episcop. Ravennat., Part. I,
tom. 2 Rer. Ital.]</span>,
parlando di <i>Martino</i> arcivescovo,
ha queste parole: <i>Igitur istius Martini
temporibus misit Ludovicus imperator ex
dimissione sui genitoris Karoli ad Martinum
ponteficem hujus ravennatis sedis
mensam argenteam unam absque ligno,
habentem infra se anagliphte totam Romam,
unam cum tetrogonis argenteis pedibus,
et diversa vascula argentea, seu et
cuppam auream unam: quae cuppa haec
sita in cratere aureo sancto, quo quotidie
utimur</i>. Perchè mai non son giunte fino
a' dì nostri due sì riguardevoli tavole?
Varrebbono ora più che se fossero di
oro, e darebbono un maraviglioso pascolo
alla curiosità degli eruditi. Gran
bisogno in quest'anno ebbe ancora Carlo
Magno della sua virtù per tollerare
un nuovo colpo delle umane vicende;
imperciocchè la morte gli rapì l'altro suo
figliuolo maggiore <i>Carlo</i> nel dì 4 di decembre,
cioè un principe che in varie
imprese finora fatte avea dato speranza
di non riuscire inferiore all'invitto suo
padre. Con che dei tre suoi figliuoli legittimi
altro non gli restò se non <i>Lodovico
re d'Aquitania</i>. Mostrò poi premura
di far pace coll'Augusto Carlo <i>Emmingo</i>
re di Danimarca, succeduto all'ucciso
Gotifredo suo padre; e in effetto questa
fu conchiusa; e perchè correva allora un
verno straordinariamente rigido, fu giurata
sull'armi secondo i riti d'allora.
Dappoichè fu mitigata la stagione, venne
<span class="pagenum" id="Page_479">[479]</span>
essa pace con più splendida solennità ratificata
da dodici baroni eletti dall'una
parte e dall'altra, che si trovarono insieme
ai confini. Le armate poi di Carlo
nell'anno presente fecero alcune azioni
militari contro gli Sclavi Linoni di là
dall'Elba e nella Pannonia, dove bollivano
delle controversie tra gli Unni e gli
Schiavoni, e contro ai popoli della minor
Bretagna che aveano eccitato tumulti
di ribellione. Dappertutto ebbero prosperità
l'armi sue. Circa questi tempi fu
console e duca di Napoli <i>Antimo</i> <span class="fnote">[Johann. Diac., in Vit. Episcopor. Neap.,
Part. II, tom. 1 Rer. Ital.]</span>. Venuto
egli a morte, i Napoletani avendo
spedito in Sicilia, condussero di là per
loro <i>maestro de' militi</i>, o vogliam dire generale
d'armata (così ancora appellavano
essi il loro console e duca), <i>Teotisto</i>.
Questi dopo qualche tempo ebbe per successore
<i>Teodoro</i>, dichiarato <i>protospatario</i>
dai greci Augusti. Il tempo preciso d'essi
duchi di Napoli non si può ben accertare.
Regnando poscia <i>Sicone</i> principe di
Benevento, ad esso Teodoro succedette
<i>Stefano</i> nipote di Stefano vescovo. Di
questi tornerà occasion di parlare andando
innanzi.
</p>

<hr />
</div>

<div class="chapter">
<h2 class="hidden" id="DCCCXII">DCCCXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXII</span>. Indizione <span class="scp">V</span>.</td>
  </tr>
  <tr>
    <td><span class="smcap">Leone</span> III papa 18.</td>
  </tr>
  <tr>
    <td><span class="smcap">Carlo Magno</span> imperad. 12.</td>
  </tr>
  <tr>
    <td><span class="smcap">Bernardo</span> re d'Italia 1.</td>
  </tr>
</table>

<p>
Quanto più Carlo imperadore sentiva
declinante la sua sanità, tanto più
fervorosamente attese ai consigli di pace,
per lasciare al figliuolo Lodovico la monarchia
quieta e senza nemici <span class="fnote">[Eginhardus, in Annal. Francor.]</span>. Giunsero
appunto in quest'anno gli ambasciatori
a lui spediti da Michele nuovo
imperadore de' Greci, cioè Michele vescovo,
ed Arsafio e Teognosto protospatarii
imperiali. Furono questi all'udienza
dell'Augusto Carlo in Aquisgrana, e
siccome erano venuti anch'essi volonterosi
<span class="pagenum" id="Page_480">[480]</span>
di pace, così diedero tutta la mano
per istabilirla. Nella chiesa fu loro consegnata
la capitolazione segnata da Carlo:
dopo di che in lingua greca gli fecero
le acclamazioni, appellandolo <i>imperatore</i>
e <i>basileo</i>, cioè <i>re</i>: cosa nondimeno che
si crede non fosse dipoi approvata dalla
superba corte di Costantinopoli. Preso
poco appresso il congedo, vennero a
dirittura a Roma, e nella basilica di san
Pietro riceverono un'altra copia della
suddetta convenzione, sottoscritta da papa
Leone, sì in riguardo degli stati della
Chiesa confinanti a Napoli e Gaeta, città
dipendenti dai Greci, e sì per accrescere
colla maestà del nome pontificio più credito
e sicurezza a quei patti. Trattossi
parimente di pace <span class="fnote">[Annales Francor. Moissincens.]</span> fra l'imperadore
Carlo ed Abulaz re di Cordova, ossia
dei Mori della Spagna; e questa essendo
venuti a chiederla i messi di quel re infedele,
fu conchiusa per tre anni avvenire.
Durava poi da molti anni la nemicizia
tra esso imperadore e il ducato di
Benevento, e già vedemmo fatte varie
ostilità dai Franchi, cioè da Pippino re
d'Italia, contra di Grimoaldo duca, figliuolo
di Arigiso, che mai non seppe
indursi a riconoscere esso re per suo
sovrano. <i>Grimoaldo Storesaiz</i>, suo successore
in quell'insigne principato, si appigliò
finalmente ai consigli di concordia,
ed ottenne la pace da Carlo Magno, con
patto di pagargli annualmente a titolo di
tributo venticinquemila soldi d'oro, e
che restassero illese per lui e godute da
lui tutte le regalie dell'ampio ducato
beneventano. Fu da lì a due anni, siccome
vedremo, sminuito questo tributo. Da
Erchemperto <span class="fnote">[Erchempert., Hist. Princip. Langobard.,
cap. 7.]</span> viene appellato il suddetto
Grimoaldo <i>vir satis mitis, et adeo
suavis, ut non solum cum Gallis, verum
etiam cum universis circumquaque gentibus
constitutis inierit foedus, et Neapolitibus
supramemoratis gratiam pacemque
<span class="pagenum" id="Page_481">[481]</span>
donarit</i>. All'incontro l'Anonimo salernitano <span class="fnote">[Anonymus Salernitan., Paralipom. P. II.
tom. 2 Rer. Ital.]</span>,
men degno di fede, cel dipigne
per uomo superbo, avaro e seminator
di discordie fra i Longobardi. Aggiugne
egli dipoi, appena esser egli stato
assunto a quel trono principesco, che
l'armata franzese corse ad invadere il
ducato di Benevento, sperando forse i
Franchi miglior fortuna in questa novità
di governo. Ma Grimoaldo, unite le
sue forze ed uscito in campagna, diede
loro una gran rotta. Tacendo gli Annali
di Francia questa guerra, e tacendo Erchemperto,
autore molto più vicino a
que' tempi, una tal vittoria, probabilmente
ancor questa è una delle dicerie vane
del volgo, che l'Anonimo salernitano
spacciò nella sua storia. Quando però
sussistesse, parrebbe che fosse da riferire
a questi tempi.
</p>

<p>
Ebbe fine nell'anno presente la vita
di <i>Emmingo</i> re di Danimarca, e per cagion
d'essa insorsero gare fra i pretendenti
al regno. Restarono queste decise
con una battaglia, e finalmente si videro
eletti due re, cioè <i>Eriolto</i> e <i>Reginfredo</i>, i
quali non tardarono a conchiuder pace
con Carlo Magno. Venuta in questo medesimo
anno ad Aquisgrana la nuova
che i Saraceni di Spagna e d'Africa aveano
preparata una formidabile flotta
per portarsi ai danni dell'Italia, Carlo
Magno, che fino allora nulla avea determinato
per provvedere al governo di
questo regno, commosso dalle minacce
de' suddetti Barbari, venne alla risoluzione
d'inviare in Italia <span class="fnote">[Annales Franc. Metens. et Bertiniani. Eginhard.,
in Annal. Franc.]</span> <i>Bernardo</i> suo
nipote, cioè figliuolo del defunto <i>re Pippino</i>.
Tenuta dunque una gran dieta dei
suoi baroni in Aquisgrana, quivi dichiarò
la sua mente, e poscia spedì in Italia
esso suo nipote. Ma perciocchè egli era
assai giovane e bisognoso di consiglio,
gli mise ai fianchi <i>Walla</i>, figliuolo di
Carlo Martello, persona allora secolare,
<span class="pagenum" id="Page_482">[482]</span>
e di gran senno e sperienza. Fratello di
esso Walla era <i>Adalardo</i> celebre abbate
di Corbeia; e questi, già dato da Carlo
Magno per primo consigliere al re Pippino
suo figliuolo, seguitò dopo la sua morte
a governar l'Italia, e dovette anch'egli
assistere colla sua prudenza al novello
re Bernardo, potendosi eziandio giudicare
ch'egli maneggiasse con <i>Grimoaldo
duca di Benevento</i> la sopra mentovata pace.
Ho già nominato re d'Italia il suddetto
<i>Bernardo</i>, tuttochè paia, siccome
diremo, conferito a lui questo titolo solamente
nell'anno susseguente. Imperocchè
per le memorie da me raccolte nelle
Antichità italiche <span class="fnote">[Antiquit. Ital., Dissert. X.]</span>, vegniamo bastevolmente
ad intendere che l'epoca del
regno ebbe principio nell'anno presente,
e non già nel susseguente, come vuole il
padre Pagi <span class="fnote">[Pagius, Critic. Baron.]</span>. Nel contare i suoi anni
si soleva aggiugnere: <i>Postquam in Italia
reversus est</i>. Era egli nato in Italia, e in
Italia ritornò nell'anno presente. Però
negli Annali wirceburgensi citati dall'Eccardo <span class="fnote">[Eccard., Rer. Franc., lib. 18.]</span>,
si legge: <i>Anno DCCCXII. Pennhardus
rex factus est</i>. Presso l'Ughelli <span class="fnote">[Ughell., Ital. Sacr., in Episc. Veronensib.]</span>
si legge una carta di Rataldo vescovo
di Verona, <i>Anno Bernardi piissimi
regis primo sub die VIII, kalendas julii,
Indictione VI</i>, cioè nell'anno susseguente,
prima che seguisse la dieta d'Aquisgrana,
di cui parleremo. Perciò può essere
stata in uso un'altr'epoca, cominciata
nell'anno seguente; il che nondimeno
convien provare con documenti
sicuri. Ora la flotta de' Saraceni, di cui
abbiam fatta poco fa menzione, parte si
scaricò addosso alla Corsica, e parte alla
Sardegna; ma quest'ultima per fortuna
di mare quasi tutta andò a fondo. Volle
nel presente anno l'Augusto Carlo, intento
sempre a cose grandi, far pruova
del sapere de' suoi vescovi, giacchè egli
s'era studiato finora di promuovere le
lettere per i suoi regni. Scrisse dunque
<span class="pagenum" id="Page_483">[483]</span>
agli arcivescovi, incaricandoli di riferirgli
il sentimento loro intorno a tutti i riti
del sacro battesimo. Fra quei che soddisfecero
alla pia curiosità ed istanza di
questo glorioso monarca, uno fu <i>Odelberto</i>,
arcivescovo in questi tempi di Milano.
Il libro da lui composto de <i>Baptismo</i>,
esiste tuttavia diviso in ventidue capitoli,
e riferito del padre Mabillone <span class="fnote">[Mabill., Annalect., p. 10, edition. recent.]</span>,
che diede alla luce la lettera a lui scritta
da Carlo Magno.
</p>

<hr />
</div>

<div class="chapter">
<h2 class="hidden" id="DCCCXIII">DCCCXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Leone III</span> papa 19.</td>
  </tr>
  <tr>
    <td><span class="smcap">Carlo Magno</span> imperad. 14.</td>
  </tr>
  <tr>
    <td><span class="smcap">Bernardo</span> re d'Italia 2.</td>
  </tr>
</table>

<p>
Secondochè abbiamo dagli Annali
de' Franchi <span class="fnote">[Annal. Franc. Metenses. Annales Francor.
Bertiniani. Eginhard., in Annal. Franc.]</span>, nella primavera dell'anno
presente Carlo imperadore inviò a
Costantinopoli per suoi ambasciatori <i>Amalario
vescovo di Treveri, e Pietro abbate
del monistero di Nonantola</i>. Il motivo
di tale spedizione era per confermar
la pace con <i>Michele imperador dei Greci</i>.
Ma dovettero questi legati trovar mutata
la scena <span class="fnote">[Theoph., in Chronogr.]</span>. Michele Augusto avea già
anteposto il parere d'alcuni consiglieri
che amavano la guerra coi Bulgari, a
quello d'altri che consigliavano la pace
richiesta dai medesimi Barbari. Se ne ebbe
egli a pentire, ma troppo tardi. Uscito
colla sua armata in campagna, armata
nondimeno, in cui mancava l'antico valore
de' Greci, si azzuffò con <i>Crummo</i>,
ossia <i>Crunno</i> re de' Bulgari. Dopo un
lieve combattimento eccoti le sue truppe
prendere vilmente e precipitosamente la
fuga: il che da lui veduto, anch'egli non
pensò se non a salvarsi correndo, e a
ritirarsi in Costantinopoli. Lasciò egli il
comando dell'esercito a <i>Leone Armeno</i>,
personaggio di molta bravura, ma di poca
fede, essendosi fondatamente sospettato
<span class="pagenum" id="Page_484">[484]</span>
dipoi ch'egli da gran tempo aspirasse
all'imperio, e manipolasse anche coerentemente
a tal disegno la fuga delle milizie
nel predetto conflitto <span class="fnote">[Constantinus Porphyrogenneta, in Vita
Basil., lib. 1.]</span>. In fatti
facendo egli, o altri per lui, valere la favola,
che non conviene ad un cervo l'essere
condottier di leoni, fu esso Leone
proclamato imperadore, ed astretto Michele
co' figliuoli ad abbracciar la vita
monastica. <i>Crummo</i> coi vittoriosi Bulgari
passò all'assedio di Costantinopoli, e
ne desolò tutti i contorni; poscia veggendo
che quivi indarno consumava il
tempo, guidò tutte le sue forze contra di
Andrinopoli, città che, dopo aver fatta
per quanto potè resistenza, cadde finalmente
nelle sue mani. Gli Annali dei
Franchi narrano che mentre costui era
sotto Costantinopoli, Leone Augusto fece
all'improvviso una sortita dalla città con
tal felicità, che il barbaro ferito con tutta
la sua armata prese la fuga. Secondo
i greci autori tentò bensì Leone con frode
in un abboccamento di far uccidere
il re nemico, ma non fece già prodezza
alcuna. Innumerabili furono in sì funeste
congiunture i Greci condotti in ischiavitù
dai Bulgari, con averne poi la divina
Provvidenza ricavato profitto per la santa
religione di Cristo, la quale per la cura
di <i>Manuele arcivescovo d'Andrinopoli</i> e
di altri ecclesiastici e prigionieri, fu piantata
e diffusa per tutta la Bulgheria. Intanto
l'imperador d'Occidente <i>Carlo
Magno</i>, convocata in Aquisgrana una
dieta generale dei suoi regni nel mese
d'agosto, propose ai vescovi, abbati, conti
e nobili della Francia <span class="fnote">[Annales. Francor. Moissiacens. Lambecius,
Annales Francor.]</span> di conferire
il titolo d'imperadore, e dichiarar suo
collega nell'imperio e nei regni <i>Lodovico</i>
suo figliuolo, già re di Aquitania. Lodò
ognuno il progetto, e tutti acconsentirono.
Fu dunque con lieta viva ed universale
acclamazione de' popoli coronato
Lodovico con corona d'oro, e chiamato
<span class="pagenum" id="Page_485">[485]</span>
<i>Imperadore</i> ed <i>Augusto</i>. Tegano <span class="fnote">[Theganus, in Vit. Ludovici Pii, c. 6.]</span> scrittore
di questi tempi, scrive, che dopo avere
l'imperadore Carlo fatta una paterna
esortazione al figliuolo di custodire
il timor di Dio, di onorare i sacerdoti, di
amare i suoi popoli, di scegliere buoni
ministri, con altre parole degne di un
pio e saggio padre, gli ordinò di prendere
colle sue mani la corona posta sull'altare,
e di mettersela in capo. È un gran
che il vedere che tutti gli storici di allora
parlano del parere dimandato da Carlo a
tutti i suoi baroni, per fare imperadore il
figliuolo, e del consenso dato dai medesimi;
e che niuno fa parola del romano pontefice.
Ma si può ben con tutta ragion conghietturare
che Carlo Magno non avrà
fatto quel passo senza averne preventivamente
informato <i>papa Leone</i>, e chiestane
la sua approvazione. Certo egli non
riconosceva punto dai Franchi la signoria
di Roma, nè il maestoso titolo e grado
d'imperadore, onde gli occorresse il
loro assenso per dichiarare il suo successore;
ma riconoscevalo bensì dal papa
suddetto: e però a lui più che ad altri
si dovea ricorrere in tal congiuntura.
Dall'anno presente alcuni cominciarono
a contar gli anni dell'imperio di Lodovico
Pio. Dopo questa splendidissima
funzione l'Augusto Carlo, per attestato
degli Annali de' Franchi <span class="fnote">[Annal. Franc. Loiselian. Annales Francor.
Lauresamens.]</span> <i>Bernhardum
nepotem suum, filium Pippini filii sui,
Italiae praefecit, et regem appellari jussit</i>.
Era venuto nell'anno precedente, siccome
notai di sopra, <i>Bernardo</i> in Italia, e dagli
strumenti d'allora si può ricavare
ch'egli già ne godesse il dominio, benchè
forse solamente in quest'anno gli fosse
conferito il titolo di re. <i>Adalardo</i>, abbate
famoso della vecchia Corbeia, seguitò
con <i>Walla</i> suo fratello ad assistere a
questo giovane principe; ed abbiamo
dall'antico libro <i>de constructione Corbejae
novae</i> <span class="fnote">[Tom. 2 Rer. Franciar. Du-Chesne.]</span> che avendo esso Adalardo intesa
<span class="pagenum" id="Page_486">[486]</span>
l'assunzione al trono d'esso Bernardo,
<i>accepit ei uxorem et constituit eum
secundum jussionem principis</i> (cioè di
Carlo Magno) <i>super omne regnum</i>. La
moglie trovata a questo principe ebbe
nome <i>Cunigonda</i>, siccome a suo tempo
vedremo.
</p>

<p>
Quanto più poi Carlo imperadore
s'andava appressando al fine di sua vita,
tanto più cresceva in lui il fervore della
pietà; e perciocchè gli premea non poco
la correzion de' costumi negli ecclesiastici,
ordinò che si tenessero varii concilii
provinciali a questo fine. Fecesi pertanto
il concilio di Magonza sul principio di
giugno; se ne fecero altri in Arles, in
Tours, in Sciallone e in Rems, dove furono
fatte delle egregie costituzioni per
rimettere in piedi la disciplina ecclesiastica,
le quali si leggono nelle raccolte
de' concilii. Di tutto si ha obbligazione
all'indefessa pietà di Carlo Magno, di cui
scrive Tegano che in questi tempi l'ordinaria
sua applicazione era alle orazioni,
alle limosine, ed a correggere i libri
sacri, con avere spezialmente prestato
questo servigio ai quattro santi Evangelii,
valendosi in ciò anche dell'opera di alcuni
Greci e Soriani. Nel presente anno
parimente <span class="fnote">[Annal. Franc. Eginhardi.]</span> i Mori di Spagna, corsari
di professione, fecero un'invasione nell'isola
di Corsica, e ne menarono via
una gran preda. <i>Ermingardo</i> conte di
Ampuria, ossia dell'Ampurdano in Catalogna,
andò a mettersi in agguato con
delle navi sotto l'isola di Maiorica; e
nel tornare che faceano que' masnadieri
in Ispagna, uscito contra d'essi, prese
otto delle lor navi, dove trovò più di
cinquecento Corsi che erano condotti
schiavi, e fortunatamente riacquistarono
la libertà. Ora non sapendo i Mori qual
altra vendetta fare, vennero dipoi a Cento
Celle, oggidì Cività vecchia nello Stato
pontificio, e a Nizza di Provenza, ed amendue
quelle città rimasero desolate
dal loro furore. Vollero, non contenti di
ciò, sbarcare in Sardegna; ma venuti alle
<span class="pagenum" id="Page_487">[487]</span>
mani coi Sardi, scornati furono costretti
alla fuga, con lasciarvi anche molti di
loro estinti. Le memorie dell'archivio
farfense, da me pubblicate <span class="fnote">[Antiquit. Ital., Dissert. LXVII.]</span> fanno menzione
di un giudizio tenuto da Leone
sommo pontefice <i>in sacro palatio lateranensi
cum Johanne et Fastaldo</i> (o Rastaldo)
<i>episcopis, Theodoro nominculatore,
Georgio bibliothecario, Gemmoso vestiario,
Alminino, Quisdelori, Agriprando cubiculario,
Nordo, Racurio, Naningo de Viterbo.
Anno imperii Karoli XIII, pontificatus
Leonis XVIII, mense majo, Indictione
VI</i>, cioè nell'anno presente. Si dee riferire
a questo medesimo anno la lettera
quinta d'esso papa Leone <span class="fnote">[Labbe, Concilior., tom. VII.]</span>, scritta nel dì
7 di settembre a Carlo Magno coll'avviso
che il non per anche deposto <i>Michele imperador
dei Greci</i>, all'udire come i Saraceni
dell'Africa o della Soria infestavano
alcune isole del suo imperio, con apparenza
e voce ancora di voler passare
in Sicilia, avea colà spedito uno stuolo
di navi sotto il comando di <i>Gregorio patrizio</i>,
per opporsi ai loro disegni. Era in
quei tempi duca di Napoli <i>Antimo</i>. A lui
tosto, come a persona dipendente dal greco
imperio, scrisse il patrizio, comandandogli
che con tutte le navi del suo
ducato s'andasse ad unire con lui. Antimo
gli mandò varie scuse o pretesti,
ma non già veruno rinforzo. Quei sì di
Gaeta e di Amalfi accorsero con alquanti
legni. Intanto i Mori suddetti misero a
sacco l'isola di Lampadusa, e presero
sette navi de' Greci, inviate per ispiare i
loro andamenti. Ciò inteso, Gregorio patrizio
col maggiore sforzo che potè andò
a trovarli, e gli riuscì di sbaragliar la
loro flotta, e di uccidere tutti quegl'Infedeli,
senza che ne restasse alcun vivo:
il che non c'è obbligazione di credere.
Inoltre quaranta navi d'essi Mori aveano
saccheggiata l'isola di Ponza, e la
<span class="pagenum" id="Page_488">[488]</span>
Maggiore presso di Napoli. Un'altra epistola
di papa Leone abbiamo, cioè la
quarta, scritta nel dì 11 di novembre,
per recare notizia a Carlo Magno che
Gregorio patrizio avea conchiusa pace
per dieci anni avvenire coi suddetti Saraceni,
senza obbligarsi essi Mori a cosa
alcuna per conto degli altri Saraceni, ossia
dei Mori della Spagna, con dire che
coloro non erano sottoposti alla lor giurisdizione,
e venivano considerati come
ribelli del loro califa. Riferisce ancora
che cento navi di Saraceni africani, ite
in Sardegna, erano tutte state ingoiate
dal mare. Anche allora aveano gran voga,
come oggidì, le nuove false, o troppo
alterate, dei lontani avvenimenti in tempo
di guerra. Nella lettera sesta del medesimo
pontefice scritta poco dappoi al soprallodato
Carlo Magno coll'avviso della
deposizione del greco <i>imperador Michele</i>,
e dell'assunzione al trono di <i>Leone
Armeno</i>, si legge appunto una mano
di nuove tutte spallate, quali il volgo ignorante
o la malizia di taluno suol inventare,
e che si fan vedere talvolta anche
nelle gazzette de' nostri tempi. In questo
anno, secondo il Fiorentini <span class="fnote">[Fiorentini, Memor. di Matilde, lib. 3.]</span>, <i>Adalardo</i>
abbate di Corbeia, e messo di Carlo imperadore,
quel medesimo che principalmente
governava allora l'Italia nella
minorità del re Bernardo, trovandosi
nella città di Lucca, tenne un placito per
la causa di un cherico delinquente, <i>quem
ipse Adalardus commendavit Bonifacio illustrissimo
comiti nostro</i>. Sicchè conte di
Lucca era allora questo <i>Bonifazio</i>, del
quale, come di personaggio molto importante,
io debbo far memoria. E ch'egli
ancora fosse <i>duca della Toscana</i> l'ho provato
altrove <span class="fnote">[Antiquit. Italic., Dissert. LXX.]</span> con un placito del medesimo
Adalardo abbate, tenuto in Pistoia
nell'anno precedente 812, al quale
intervenne <i>Bonifatius dux</i>.
</p>

<p>
<span class="pagenum" id="Page_489">[489]</span>
</p>

<hr />
</div>

<div class="chapter">
<h2 class="hidden" id="DCCCXIV">DCCCXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXIV</span>. Indizione <span class="scp">VII</span>.</td>
  </tr>
  <tr>
    <td><span class="smcap">Leone III</span> papa 20.</td>
  </tr>
  <tr>
    <td><span class="smcap">Lodovico Pio</span> imperad. 1 e 2.</td>
  </tr>
  <tr>
    <td><span class="smcap">Bernardo</span> re d'Italia 3.</td>
  </tr>
</table>

<p>
L'ultimo anno della vita dell'imperador
<i>Carlo Magno</i> fu questo. Infermatosi
egli in Aquisgrana con doglia di costa,
nel dì 28 di gennaio rendè l'anima al
suo Creatore nell'anno settantuno della
sua età, pieno di vittorie e di gloria, pieno
di meriti presso Dio e presso gli uomini.
Chi prendesse ad uguagliar questo
monarca agli Augusti, ai Trajani, ai Marchi
Aurelii, troverebbe facilmente delle
ragioni per sostenere il suo assunto. Ma
in una parte possiamo anche dire ch'egli
superò quegl'imperadori eroi del paganesimo.
Perciocchè trovarono quegli
Augusti il romano imperio tuttavia florido,
tuttavia forte per una smisurata potenza,
pulito ne' costumi, ben disciplinato
nella milizia, e regolato da sagge provvisioni
e leggi nel suo governo. Ma Carlo
Magno trovò ne' suoi Franchi e nelle nazioni
da lui soggiogate non poca barbarie,
una somma ignoranza ed infiniti altri
disordini. Seppe egli nondimeno colla
sua gran mente e indefessa applicazione
dare buon sesto a tutto, ripulire i costumi
dei suoi popoli, rimettere in buono
stato lo studio delle lettere, ch'egli medesimo
con gran fatica procacciò a sè
stesso, dappoichè cominciò a regnare.
Nè solamente si sparse il benefico influsso
del suo mirabil genio sopra de' secolari;
ne furono anche a parte, ed anche
più degli altri, gli ecclesiastici, alla riforma
e buon ordine de' quali egli continuamente
dimostrossi intento. Leggansi
i suoi Capitolari, ossia le sue leggi: tutte
spirano sapienza, pietà e giustizia. Colle
tante sue militari imprese e vittorie accrebbe
egli a dismisura la monarchia
franzese. Perciocchè, siccome lasciò scritto
Eginardo <span class="fnote">[Eginhardus, in Vita Caroli Magni.]</span>, egli ebbe sotto il suo
dominio tutto quant'è oggidì il regno di
<span class="pagenum" id="Page_490">[490]</span>
Francia; conquistò nella Spagna la maggior
parte della Catalogna, la Navarra
e parte dell'Aragona; stese la sua signoria
per la Fiandra, Olanda e Frisia fino ad
Amburgo, e di là dall'Elba. Sottoposte a
lui furono le allora ampie provincie della
Sassonia e Baviera colla Franconia, Svevia,
Turingia, con gli Svizzeri e con altre
provincie della Germania. Alle sue
mani vennero la due Pannonie colla Dacia
e la Boemia, l'Istria, la Liburnia e
la Dalmazia, con varii paesi della Schiavonia.
Finalmente ebbe sotto il suo comando
<i>Italiam totam, quae ab Augusta Praetoria
usque in Calabriam inferiorem, in qua
Graecorum et Beneventanorum constat esse
confinia, decies centum et eo amplius
passuum millibus passuum longitudine
porrigitur</i>: parole chiare di quell'accreditato
storico e uffiziale della corte di esso
Carlo Magno, che si oppongono a chi
volesse escludere dal suo sovrano dominio
Roma col suo ducato, l'esarcato di
Ravenna, la Pentapoli, il ducato di Spoleti,
o altra contrada d'Italia. Ma chi
vuol pienamente conoscere la virtù e i
pregi di questo gloriosissimo monarca,
non ha che da ricorrere alle vite che
lasciarono scritte di lui il suddetto Eginardo,
il monaco di Engoulemme, il monaco
di san Gallo, ed altri presso il Du-Chesne <span class="fnote">[Du-Chesne, tom. 2 Rer. Franc.]</span>.
Però con troppa ragione a
lui fu dopo morte dato dai popoli e dagli
scrittori il titolo di <i>Magno</i>; e le imprese
sue s'andarono da lì innanzi cantando
per le città, con aver forse preso
di là il loro nome i <i>ciarlatani</i>, e con aver
esse certamente servito di base ad alcuni
famosi poemi, romanzi degli ultimi
secoli, composti in Italia, pieni sì di favole,
tutti nondimeno tendenti ad onorar
la memoria di questo eroico imperadore.
Allorchè venne a morte Carlo Magno,
trovavasi in Aquitania <i>Lodovico</i> suo figliuolo,
già re ed imperadore dichiarato.
Ricevuta che egli ebbe non senza lagrime
la nuova del padre mancato di vita,
s'incamminò alla volta d'Aquisgrana.
<span class="pagenum" id="Page_491">[491]</span>
Vedesi descritto il suo viaggio da Ermoldo
Nigello, autore di questi tempi nel suo
poema <span class="fnote">[Ermold. Nighel., lib. 2, P. II, tom. 2
Rer. Ital.]</span> da me tolto alle tenebre, siccome
ancora l'esecuzione da lui data al
testamento del padre, e le grazie fatte al
popolo. L'epoca ordinaria di questo imperadore
vien dedotta dal dì suddetto 28
di gennaio, in cui egli succedette al padre.
Una delle prime applicazioni di questo
imperadore fu quella di congedar le
ambascerie, già indirizzate al defunto
Augusto. Aveva il nuovo imperador dei
Greci <i>Leone</i> inviati a Carlo Magno due
suoi legati, cioè Cristoforo spatario e
Gregorio diacono, per confermar la pace
stabilita fra i due imperii, e questi contenti
se ne tornarono al loro paese. Lodovico
vicendevolmente spedì a Costantinopoli
i suoi, cioè <i>Norberto</i> vescovo di
Reggio, che l'Ughelli ed altri hanno creduto
vescovo di Reggio in Lombardia,
ma con potersene dubitare, perchè di lui
niuna memoria si conserva in quella città
per questi tempi, e potrebbe egli essere
stato vescovo di <i>Riez</i> nella Provenza.
Troveremo nondimeno un vescovo di
questo nome in Parma, che nell'anno 835
sottoscrisse con altri una donazione fatta
da Cunegonda vedova al re Bernardo.
Col re suddetto andò eziandio Ricoino
conte di Poitiers. Tale spedizione fu fatta
per rinnovare i patti di amicizia e pace
col greco imperadore.
</p>

<p>
Giunsero dipoi ad Aquisgrana i legati
di <i>Grimoaldo Storesaiz</i> principe di Benevento,
anch'essi per ratificare i precedenti
accordi. <i>Venerunt</i> (son parole di Tegano)
<i>legati Beneventanorum, qui omnem terram
Beneventi suae potestati tradiderunt,
et multa millia aureorum per annos singulos
ad censum tradere promiserunt: quod ita
perfecerunt usque ad hodiernum diem</i> <span class="fnote">[Theganus, in Vit. Ludovici Pii, cap. 11.]</span>,
cioè nell'anno 23 dell'imperio di Lodovico
Pio. A che ascendesse questo censo,
o tributo annuo, lo specifica Eginardo <span class="fnote">[Eginhard., in Annal. Franc.]</span>,
<span class="pagenum" id="Page_492">[492]</span>
o qualunque sia quell'autore scrivendo:
<i>Cum Grimoaldo Beneventanorum duce
pactum fecit, atque firmavit, et modo quo
et pater scilicet ut Beneventani tributum
annis singulis VII millia solidorum darent</i>.
Vedemmo di sopra all'anno 812 che il
censo de' Beneventani era di <i>venticinquemila
soldi d'oro</i>. Qui è solo di <i>settemila</i>:
però o Grimoaldo ottenne che si riducesse
a meno quel tributo, o pure in alcun di
questi passi è scorretto il testo di Eginardo.
Ispirò di buon'ora la gente malevola
al nuovo imperadore dei sospetti contra
di <i>Bernardo</i> re d'Italia suo nipote; e però
il chiamò tosto in Francia <span class="fnote">[Astronomus, in Vita Ludovici Pii.]</span>. La puntual
sua ubbidienza coll'arrivo ad Aquisgrana
dissipò alquanto le suscitate nebbie.
Fu ben accolto, magnificamente
regalato dall'imperadore, e rimandato
in Italia senza dimostrazione alcuna di
dubitar della sua fede. Contuttociò poco
stette ad apparire che i conceputi sospetti
non erano affatto estinti. Dimoravano
tuttavia in Italia <i>Adalardo</i> abate di Corbeia,
e <i>Walla</i> secolare suo fratello, figliuoli,
come già accennai, di Bernardo figliuolo
del principe Carlo Martello, e però della
famiglia imperiale, e stretti parenti dell'Augusto
Lodovico. Assistevano amendue
al giovinetto Bernardo re d'Italia,
siccome suoi intimi consiglieri, e spezialmente
per la loro saviezza camminava
con buon piede il governo di questo regno
appoggiato alla lor direzione. Ma i maligni
alla corte imperiale misero delle diffidenze
in cuor dell'imperadore contra di questi
insigni personaggi, quasi che sotto Carlo
Magno fossero saliti in troppa potenza,
e quasichè per la soverchia loro autorità
e per essere del sangue reale potessero
macchinar delle novità in Italia o per loro,
o in favore del re Bernardo. Truovano
facilmente udienza e credenza sospetti
tali in mente de' regnanti non
assai coraggiosi, qual fu l'imperador
Lodovico. Noi abbiamo dalla Cronica
farfense <span class="fnote">[Chron. Farfense, P. II. tom. 2 Rer. Ital.]</span> e da un documento pubblicato
<span class="pagenum" id="Page_493">[493]</span>
dal padre Mabillone, che sui principii di
febbraio dell'anno presente <i>Adalhard
abbas missus domni imperatoris Caroli</i> (la
nuova della cui morte non era per anche
giunta) si trovava nel palazzo ducale di
Spoleti, dove accompagnato da <i>Sigualdo,
Gradigis e Isemondo</i> vescovi, e dai giudici
e scabini, tenne un placito, in cui diede
una sentenza in favore di <i>Benedetto abate
di Farfa</i>. Degno di osservazione è che
intervennero ancora a quel placito <i>Suppone</i>
conte del palazzo, e <i>Guinigiso</i> ed
<i>Eccideo</i> duchi. Certamente <i>Guinigiso</i> era
duca di Spoleti; se tale fosse ancora <i>Eccideo</i>,
nol so. Per me il credo duca d'altro
paese, se pur non si vuol intendere duca
di Camerino. E perciocchè il padre Mabillone <span class="fnote">[Mabill., Annal. Benedictin. ad ann. 814.]</span>
dall'archivio di quell'insigne
badia trasse la descrizione del palazzo
suddetto, meritevole ben di passare ai
posteri, per conoscere il gusto di questi
tempi, eccola di nuovo: <i>In primo proaulium,
idest locus ante aulam. In secundo
salutatorium, idest locus salutandi officio
deputatus, juxta majorem domum constitutus.
In tertio consistorium, idest domus
in palatio magna et ampla, ubi lites et
caussae audiebantur et discutiebantur;
dictum consistorium a consistendo, quia
ibi, ut qualibet audirent, et terminarent
negotia, judices, vel officiales consistere
debent. In quarto trichorum, idest domus
conviviis deputata, in qua sunt tres ordines
mensarum. Et dictum est trichorum a
tribus choris, idest tribus ordinibus commessantium.
In quinto zetae hyemales,
idest camerae hiberno tempori competentes.
In sexto zetae aestivales, idest camerae
aestivo tempori competentes. In
septimo epicaustorium, et triclinia accubitanea,
idest domus, in qua incensum et
aromata in igne ponebantur, ut magnates
odore vario reficerentur, in eadem domo
tripertito ordine considentes. In octavo
thermae, idest balnearum locus calidarum.
In nono gymnasium, idest locus disputationibus,
et diversis exercitationum generibus
deputatus. In decimo coquinia, idest
<span class="pagenum" id="Page_494">[494]</span>
domus, ubi pulmenta et cibaria coquuntur.
In undecimo columbum, idest ubi aquae
influunt. In duodecimo hippodromum, idest
locus cursui equorum in palatio deputatus.</i>
</p>

<p>
Sbrigato dagli affari di Spoleti l'abate
Adalardo, per quanto narra l'autore dell'opuscolo <span class="fnote">[Du-Chesne, tom. 2 Rer. Franc.]</span>
<i>de constructione novae
Corbejae</i>, se n'andò a Roma, non tanto
per soddisfare alla propria divozione,
quanto ancora per trattare con <i>papa
Leone</i> di molte faccende, perchè si doveva
aver sentore che <i>Carlo Magno</i> veniva
mancando. Arrivò in fatti colà l'avviso
della di lui morte; laonde Adalardo, ossia
che vedesse terminata la sua commessione,
o che avesse presentito qualche mal animo
del nuovo imperador <i>Lodovico</i> verso di
lui, se ne tornò frettolosamente in Francia,
e si ridusse al suo monistero della
vecchia Corbeia. Allora fu che i malevoli
cortigiani tanto soffiarono negli orecchi
del timido imperador Lodovico, che l'indussero
a mandare in esilio esso Adalardo,
con relegarlo nell'isola di Here, oggidì
Noirmoutier. Suo fratello Walla, anch'egli
personaggio di sommo credito, quantunque
fosse stato de' primi a suggettarsi
al novello imperadore, e sembrasse assicurato
della sua grazia; pure, al veder
questa tempesta, e temendo d'essere
finalmente in essa involto, giudicò meglio
di dare un calcio al mondo, agli onori e
alla moglie, e ritiratosi nel monistero di
Corbeia, quivi prese l'abito e la tonsura
monastica. <i>Bernardo</i>, altro loro fratello,
già monaco, e infin le sorelle sue furono
perseguitate dall'Augusto Lodovico: tutti
contrassegni della sua debolezza. Per
altro pieno di buona volontà esso imperadore
nel primo dì d'agosto tenne un
gran consiglio, in cui fu decretato di
provvedere ai varii disordini, che anche
sotto i buoni principi van succedendo, ed
erano succeduti di fatto nella vecchiaia
di Carlo Magno, con trovarsi una gran
quantità di gente in Francia, spogliata
indebitamente o dei lor beni o della lor
libertà, da molti conti e da altri pubblici
<span class="pagenum" id="Page_495">[495]</span>
ministri. A tal fine deputò dei <i>messi</i>, cioè
dei giudici straordinarii, timorati di Dio e
zelanti della giustizia. Dell'uffizio di questi
tali ho già parlato di sopra; ma non dispiacerà
di udire Ermoldo Nighello, scrittore
e poeta di questi tempi, che favellando del
medesimo fatto, così scrive <span class="fnote">[Ermold. Nigellus, lib. 2, P. II, tom. 2, Rer. Italic.]</span>:
</p>

<div class="poem">
<p><i>Elegit extemplo missos, quos mittat in orbem,</i></p>
<p><i>Quorum vita proba, et sit generosa fides.</i></p>
<p><i>Qui peragrent celeres Francorum regna perampla,</i></p>
<p><i>Justitiam faciant, judiciumque simul.</i></p>
<p><i>Quos pater, aut patris sub tempore presserat urguens,</i></p>
<p><i>Servitium, relevent, munere, sive dolo.</i></p>
</div>

<p>
Seguita poi questo autore a raccontare
il gran bene fatto da' suddetti
messi: il che vien confermato dall'astronomo
nella vita di Lodovico Pio. Mandò
poscia l'imperadore il maggior figliuolo
<i>Lottario</i> al governo della Baviera, e <i>Pippino</i>
secondogenito in Aquitania, con
ritenere presso di sè <i>Lodovico</i> terzogenito,
perchè tuttavia fanciullo. Ed essendo
ricorso a lui <i>Erioldo re di Danimarca</i>,
cacciato dal suo regno, per implorar la sua
protezione, il mandò in Sassonia ad aspettar
tempo più propizio da prestargli aiuto.
Notano inoltre gli Annali de' Franchi <span class="fnote">[Annal. Francor. Lambecii.]</span>
che in questo anno la città di Gerusalemme
fu devastata dai Persiani, cioè dai
Saraceni, ed essere seguitata una fiera
persecuzione de' Cristiani. Probabilmente
que' seguaci di Maometto non sapevano
digerire che quella santa città fosse passata
in mano di Carlo Magno, siccome
dicemmo, e che vi fosse cresciuta cotanto
la popolazion de' Cristiani. Pel rispetto
che portavano a sì potente e temuto monarca,
tacquero finchè egli visse, ma udita
la sua morte, infuriarono contra de' Cristiani
ivi abitanti. Truovasi ancora nelle
memorie del monistero di Farfa <span class="fnote">[Antiquit. Ital., Dissert. LXVII.]</span>, da
me prodotte altrove, una donazione fatta
a quel sacro luogo da Ilderico castaldo
colle seguenti note cronologiche: <i>Ludogvico
<span class="pagenum" id="Page_496">[496]</span>
serenissimo Augusto a Deo coronato,
magno, pacifico imperatore, imperium romanum
gubernante, anno ejusdem in Christi
nomine I, seu et regnante Bernardo rege
Langobardorum anno ejus in Dei nomine II,
sed et temporibus Guinichis ducis ducatus
spoletani, anno ejus in Dei nomine XXV,
mense majo, die XVIII. Indictione VII.
Actum in Reate</i>. A questo medesimo Ilderico
erano stati conceduti in livello altri
beni <i>mense martio, Indictione VII, anno
imperii Ludovici I, Bernardi regis Langobardorum
II</i>. Ne fo menzione, acciocchè
si vegga non aver avuto principio l'epoca
di Bernardo nell'agosto dell'anno 813,
allorchè Carlo Magno nella dieta tenuta
in Aquisgrana <i>Bernardum nepotem, suum
Italiae praefecit, et regem appellari jussit</i>,
ma bensì sul fine del precedente anno 812,
allorchè il mandò in Italia; altrimenti
nel marzo e maggio del presente anno
non sarebbe corso l'<i>anno secondo</i> del
suo regno, ma solamente il primo.
</p>

<hr />
</div>

<div class="chapter">
<h2 class="hidden" id="DCCCXV">DCCCXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXV</span>. Indiz. <span class="scp">VIII</span>.</td>
  </tr>
  <tr>
    <td><span class="smcap">Leone</span> III papa 21.</td>
  </tr>
  <tr>
    <td><span class="smcap">Lodovico Pio</span> imper. 2.</td>
  </tr>
  <tr>
    <td><span class="smcap">Bernardo</span> re d'Italia 4.</td>
  </tr>
</table>

<p>
Racconta Agnello nelle Vite degli arcivescovi
di Ravenna <span class="fnote">[Rer. Ital. P. I, tom. 2.]</span>, che <i>Martino</i> fu
eletto arcivescovo di quella città, e consecrato
in Roma dalle mani di <i>papa Leone</i>;
e ciò prima che mancasse di vita
<i>Pippino re d'Italia</i>, cioè prima dell'anno
810. Ch'egli ritornato a Ravenna, spedì
tosto in Francia i suoi messi a notificar
la sua assunzione, e che questi furono
ben veduti da Carlo Magno. Esso arcivescovo
fu che diede a godere allo stesso
Agnello, che era in questi tempi tuttavia
fanciullo, il monistero di <i>s. Maria ad Blachernas</i>,
con averne ricevuto in regalo
dugento soldi d'oro, perchè allora la simonia
non era cosa forestiera in Italia.
Di quest'oro colla giunta di altro egli
fabbricò un vaso a guisa di chiocciola
<span class="pagenum" id="Page_497">[497]</span>
marina, che serviva al sacro crisma. Aggiugne
quello storico, che dopo la morte
di Carlo Magno, papa Leone mandò a
Ravenna Crisafio suo cameriere, e molti
muratori per rifare il tetto della basilica
di s. Apollinare. Contribuì il papa molto
di sua borsa per cotal fabbrica; ma costò
eziandio di molte spese ai cittadini
di Ravenna, e di grandi aggravii anche
alle altre città dell'esarcato. Parimente
Anastasio <span class="fnote">[Anastas. Bibliothecar., in Vita Leonis III.]</span> fa menzione di questa pia
liberalità del papa verso la basilica suddetta,
e racconta altri doni ad essa fatti
dal memorato pontefice. Ora avvenne
per attestato del medesimo Agnello, che
questo arcivescovo cadde in disgrazia di
papa Leone, senza addurne a noi il motivo.
Perciò il pontefice mandò un suo
legato in Francia all'<i>imperador Lodovico</i>
per chiedere licenza di poter procedere
contra d'esso prelato, e l'ottenne. Spedì
Lodovico apposta <i>Giovanni vescovo d'Arles</i>
con ordine di presentarlo al papa.
Venuto a Ravenna questo prelato, fece
l'intimazione all'arcivescovo, che mostrò
prontezza ad ubbidire; e fecero sigurtà
di duemila soldi d'oro alcuni cittadini
ravegnani, che egli andrebbe a Roma, a
riserva dell'infermità di corpo. Pertanto
da lì a dieci dì Martino si mise in viaggio;
ma giunto che fu <i>ad Novas</i>, quasi
quindici miglia lungi da Ravenna, <i>ubi
olim fuit civitas nunc dirupta</i>, di cui si
ha menzione anche nelle Tavole itinerarie,
e che dal Cluverio vien creduta <i>Porto
Cesenatico</i>, quivi finse di cader malato,
e mandò questa scusa al papa, che al
riceverla battè i piedi. Tuttavia ebbe licenza
di tornarsene a Ravenna, dove
trattò in Apolline il vescovo d'Arles, probabilmente
guadagnato prima da lui, e
gli donò varii vasi di argento e le alape
d'oro (forse le coperte) dei santi Evangelii.
Non è improbabile che desistesse
papa Leone dal procedere ulteriormente
contra del suddetto arcivescovo, perchè
ad esso ancora toccarono in quest'anno
delle traversie assai pericolose e disgustose.
<span class="pagenum" id="Page_498">[498]</span>
Non si sa perchè Anastasio bibliotecario
trasandasse questa rilevante partita
della vita d'esso pontefice. Abbiam
solamente gli Annali de' Franchi, i quali
ne fanno menzione. Durava tuttavia il
mal animo di alcuni principali e potenti
fra i Romani contra di papa Leone, verisimilmente
fin qui tenuti in dovere dalla
paura di Carlo Magno, fedel protettore
della santa Sede <span class="fnote">[Astronomus, in Vita Ludovici Pii. Eginhardus,
Annal. Franc. Annales Franc. Bertiniani.]</span>. Morto lui, tramarono
una congiura per levar di vita
esso pontefice; ma avutone egli sentore,
li fece prendere e li diede in mano della
giustizia. Convinti di questo reato, secondo
le leggi romane furono sentenziati a
morte, e la sentenza ebbe esecuzione.
Giuntone l'avviso all'imperadore, se lo
ebbe forte a male, parendogli troppo rigorosamente
gastigati i rei da un papa
primo vescovo della Cristianità. Può
eziandio conghietturarsi ch'egli temesse
per questo fatto delle rivoluzioni, onde
venisse a perdere non men egli che il
papa il dominio di Roma. Per questo
spedì immantinente a <i>Bernardo re d'Italia</i>
ordine di portarsi a Roma unitamente
con <i>Geroldo conte</i>, affin di prendere le
informazioni di questo strepitoso fatto.
Andò Bernardo, ma appena fu in Roma,
che restò preso da alcune febbri. Nondimeno
Geroldo in sua vece raccolse quanto
occorreva, e rimessosi in cammino,
ne portò le notizie all'imperadore. Il papa,
o perchè temesse, o perchè sapesse
che non erano molto favorevoli per lui
le relazioni del re Bernardo e di Geroldo,
non tardò a spedire anch'egli alla
corte i suoi inviati, cioè <i>Giovanni vescovo
di Selva Candida</i>, Teodoro nomenclatore
e <i>Sergio duca</i>, a' quali riuscì di
giustificare presso dell'Augusto Lodovico
tutto quanto aveva in tal congiuntura
operato il papa. Ma non passò gran tempo
che il pontefice Leone cadde infermo
di malattia tale, che fu giudicata da molti
disperata la di lui salute. Allora si sollevarono
i Romani, ed armati si portarono
<span class="pagenum" id="Page_499">[499]</span>
a distruggere i poderi e i casali di
villa che di fresco egli avea fabbricato;
e senza aspettare sentenza di giudice alcuno,
andarono a ripigliarsi que' beni che
esso papa avea lor confiscati, pretendendo
ingiusto un sì fatto confisco. Avvertito
di questa commozione il re Bernardo,
diede incontanente commessione a <i>Guinigiso
duca di Spoleti</i> di passare a Roma
con alcune squadre d'armati, e di smorzar
quell'incendio: il che fu puntualmente
eseguito da esso duca. Di tutto il successo
diede avviso il re Bernardo all'imperadore.
</p>

<p>
Desideroso in quest'anno esso Augusto
di rimettere in trono <i>Erioldo re di
Danimarca</i>, che s'era ricoverato sotto la
ombra del suo patrocinio, spedì una potente
armata di Sassoni e di Sclavi Obotriti
verso quel regno. Ma venuto ad accamparsi
contra di loro uno non men
poderoso esercito di Danesi, giudicarono
i Sassoni più sicuro partito il ritirarsi a
casa, contentandosi del sacco dato ad un
tratto di paese, e di aver seco condotti
alcuni ostaggi. Fu nondimeno cagione
questo armamento che i Danesi inviarono
legati a trattar di pace. Secondo altri
Annali <span class="fnote">[Annal. Fuldens. Lambec.]</span>, tenne l'imperadore una dieta
in Paderbona nel primo dì di luglio, alla
quale intervennero <i>Lottario re di Baviera</i>
e <i>Pippino re d'Aquitania</i>, suoi figliuoli:
dal che si può dedurre ch'egli avesse già
conceduto loro il titolo di re. Giunse colà
anche <i>Bernardo re d'Italia;</i> e Tegano <span class="fnote">[Theganus, de Gest. Ludovici Pii, n. 14.]</span>
scrive: <i>Bernardus ibi ad eum venit,
quem dimisit ire iterum in Italiam</i>.
Tornarono ancora da Costantinopoli i
legati colà spediti, seco portando la concordia,
di nuovo e vantaggiosamente assodata
con <i>Leone imperador de' Greci</i>, il
quale in questi tempi risvegliò e sostenne
la setta degl'iconoclasti, con passar
anche a perseguitare i monaci ed altri
che proteggevano il culto delle sacre immagini,
fra' quali <i>s. Teodoro Studita</i> ed
altri santi uomini furono cacciati in esilio.
<span class="pagenum" id="Page_500">[500]</span>
Risulta poi dalle memorie del monistero
di Farfa <span class="fnote">[Antiquit. Ital., Dissert. LXVII.]</span>, che Scatolfo e Formosa
sua moglie fecero una donazion di
beni a quel sacro luogo <i>anno II Ludovici
imperatoris, II Bernardi regis, XXVI
Guinichis ducis, mense januario, Die XVII,
Indictione VIII</i>, cioè nell'anno presente.
Ne fo menzione, acciocchè si vegga non
reggere l'opinione del p. Pagi <span class="fnote">[Pagius, ad Annal. Baron.]</span> e dell'Eccardo <span class="fnote">[Eccard., Rer. Franc., lib. 27.]</span>,
che stimarono <i>Guinigiso
duca di Spoleti</i> poco fa nominato, da cui
fu quetato il tumulto di Roma, diverso
da <i>Guinigiso</i> creato duca di quella provincia
nell'anno 789, perchè nel catalogo
dei duchi spoletini <span class="fnote">[Ante Chronic. Farfens. P. II, tom. 2 Rer.
Italic.]</span> all'anno 814
si legge <i>Guinichus dux</i>, quasichè questi
sia stato figliuolo del primo. La carta
suddetta ci fa conoscere che un solo <i>Guinigiso</i>
continuava tuttavia a reggere il
ducato di Spoleti, nè sussistere l'immaginazione
di due diversi duchi di questo
nome. In vece di <i>anno II Bernardi regis</i>,
probabilmente quivi si leggerà anno III,
per le ragioni che altrove <span class="fnote">[Antiquit. Ital., Dissert. X.]</span> addussi;
potendo nulladimeno essere che due diverse
epoche di questo re si usassero,
l'una dall'anno 812 in cui egli venne in
Italia, e l'altra dal susseguente, allorchè
ebbe il titolo di re. Forse nell'anno presente
accadde ciò che narra Erchemperto <span class="fnote">[Erchempertus, Hist. Princip. Langobard.,
n. 7.]</span>
di <i>Grimoaldo Storesaiz</i>, principe
ossia duca di Benevento. Mentre egli andava
a Salerno, Dauferio, uomo fra' suoi
di gran possanza, gli avea tese delle insidie
ad un ponte. Se ne avvide Grimoaldo,
e rinforzato dalla gente sua passò oltre
senza molestia. Fece poi mettere in
prigione gli artefici di tal cospirazione.
Dauferio ebbe la sorte di salvarsi colla
fuga a Napoli, e fu ben ricevuto dai Napoletani.
Ciò mise in gran collera Grimoaldo,
e però senza perdere tempo corse
<span class="pagenum" id="Page_501">[501]</span>
colla sua armata addosso a Napoli, e
quella assediò, con fare strage dei Napoletani,
qualunque volta osavano di uscire
contra di lui. Il duca di Napoli, che probabilmente
era <i>Antimo</i>, tanto s'ingegnò,
che con lo sborso di ottomila soldi d'oro
il placò, e rimise in grazia di lui Dauferio:
il che diede fine alla guerra.
</p>

<hr />
</div>

<div class="chapter">
<h2 class="hidden" id="DCCCXVI">DCCCXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXVI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Stefano</span> IV papa 1.</td>
  </tr>
  <tr>
    <td><span class="smcap">Lodovico Pio</span> imperadore 3.</td>
  </tr>
  <tr>
    <td><span class="smcap">Bernardo</span> re d'Italia 5.</td>
  </tr>
</table>

<p>
Durò il pontificato di <i>Leone III</i> papa
fino al presente anno, in cui fu chiamato
da Dio a miglior vita nel dì 11 di giugno,
o in quel torno. Anastasio bibliotecario <span class="fnote">[Anast. Biblioth., in Leon. III.]</span>,
qualunque sia l'autore della
sua Vita, è assai digiuno nel racconto
delle sue azioni, ma diffusamente poi parla
delle tante fabbriche e de' risarcimenti
da lui fatti alle chiese in Roma e fuori
di Roma, e dei doni ed ornamenti preziosi
ch'egli alle medesime contribuì. In
questo, più che in altro sfoggiava in questi
tempi la divozion de' Cristiani, e papa
Leone profuse in ciò assaissimi tesori.
Dopo dieci giorni di sede vacante fu eletto
in suo luogo <i>Stefano</i>, <i>quarto</i> di questo
nome <span class="fnote">[Idem, in Vit. Stephani IV.]</span>, diacono della santa romana
Chiesa, che dianzi co' suoi piissimi costumi,
con una vita veramente ecclesiastica,
e con predicare al popolo la parola
di Dio, s'era guadagnato l'affetto e la
venerazione di tutto il clero e popolo romano.
Siccome abbiamo dall'autore della
vita di Lodovico Pio <span class="fnote">[Astronom., in Vit. Ludov. Pii.]</span>, consecrato
ch'egli fu, si lasciò intendere di voler
passare in Francia, per abboccarsi collo
imperadore, dovunque a lui piacesse.
<i>Praemisit tamen legationem, quae super
ordinatione ejus imperatori satisfaceret</i>:
parole che indicano già nata in Lodovico
Augusto la pretensione che non s'avesse
a consecrare il papa eletto senza il consentimento
<span class="pagenum" id="Page_502">[502]</span>
suo. Oltre a ciò, siccome abbiam
da Tegano <span class="fnote">[Tegan., de Gest. Ludovici Pii, num. 16.]</span>, scrittore contemporaneo,
<i>statim postquam pontificatum suscepit,
jussit omnem populum romanum fidelitatem
cum juramento promittere Ludovico</i>:
parole che presso gl'intendenti
non han bisogno di spiegazione. Fu sommamente
caro al pio imperadore d'udire
che il sommo pastor della Chiesa volesse
venir a trovarlo; sebbene Ermoldo Nigello
suppone essere stato chiamato in
Francia da Lodovico esso pontefice. Comunque
sia, mandò tosto l'imperadore
ordine a <i>Bernardo re d'Italia</i> di accompagnarlo
nel viaggio. Altri messi inviò
ad incontrarlo, allorchè fu entrato in
Francia, ed egli si fermò nella città di
Rems ad aspettarlo. Quando poi fu in vicinanza
di alquante miglia dalla città, furono
a riceverlo <i>Ildebaldo arcicappellano</i>
del sacro palazzo, <i>Teodolfo vescovo di
Orleans</i>, <i>Giovanni vescovo d'Arles</i>, ed
altri sacri ministri, tutti vestiti co' sacri
abiti sacerdotali. Un miglio poi fuori della
città lo stesso imperadore con isplendido
accompagnamento l'accolse. Smontato
da cavallo, tre volte s'inginocchiò
davanti al papa. Dice di più Tegano, che
<i>princeps</i> (cioè <i>Lodovico</i>, dopo essere scesi
amendue da cavallo) <i>se prosternens
omni corpore in terram tribus vicibus ante
pedes tanti pontificis, et tertia vice erectus,
salutavit pontificem</i>. Ermoldo Nigello <span class="fnote">[Ermold. Nighell., lib. 2, P. II, tom. 2 Rer.
Italic.]</span>,
che più diffusamente degli altri descrive la
andata in Francia di papa Stefano, succeduta
ai suoi tempi, racconta che il pontefice
alzò da terra l'imperadore, e il baciò.
Dopo di che, preceduto da tutto il clero cantante
il <i>Te Deum</i>, andarono alla chiesa,
dove il clero romano intonò le acclamazioni
consuete all'Augusto Lodovico, e il
papa terminò coll'orazione l'allegrissima
funzion di quel dì. Nel giorno seguente
fu accresciuta l'allegria da un solennissimo
convito, che l'imperador diede al papa,
con regalarlo ancora da par suo. Nel
<span class="pagenum" id="Page_503">[503]</span>
terzo giorno fu invitato l'imperadore dal
papa ad un somigliante magnifico convito,
in cui anche il papa gli fece de' suntuosi
presenti. Venuto il quarto giorno, ch'era
domenica, essendo raunato tutto il clero
e popolo nella gran basilica, papa Stefano
con una corona d'oro tempestata di
gemme coronò ed unse col sacro crisma
l'<i>imperador Lodovico</i>, e similmente l'<i>imperadrice
Ermengarda</i> sua moglie, con
aggiugnere dipoi nuovi regali all'uno e all'altra.
Veggasi Ermoldo Nigello, il quale
annovera appresso i donativi fatti da Lodovico
a Stefano di vasi d'oro e d'argento,
di vesti e cavalli, conchiudendo poi il
catalogo con dire.
</p>

<div class="poem">
<p><i>Plura quid hinc memorem? nam centuplicata recepit</i></p>
<p class="i2"><i>Munera Romanis quae arcibus extulerat.</i></p>
</div>

<p>
Agnello <span class="fnote">[Agnell., P. I, tom. 2, Rer. Ital.]</span> nelle Vite de' vescovi di Ravenna
scrive che papa Stefano andò in
Francia all'imperador Lodovico, <i>et quidquid
postulavit ab eo, accepit</i>. E dal suddetto
Ermoldo abbiamo che l'imperadore
confermò i privilegii alla Chiesa romana,
ordinando,
</p>

<div class="poem">
<p><i>Ut res Ecclesiae Petri, sedisque perennis</i></p>
<p class="i2"><i>Inlaesae vigeant semper honore Dei.</i></p>
<p><i>Ut prius ecclesia haec, pastorum munere fulta,</i></p>
<p class="i2"><i>Summum apicem tenuit, et teneat, volumus.</i></p>
<p><i>Addimus at, praesul, tantum eat ut supra locutum,</i></p>
<p class="i2"><i>Justitiam recolat, qui sedet arce Petri.</i></p>
</div>

<p>
Preso poi congedo dall'imperadore, s'incamminò
il papa verso l'Italia; ma prima
di farlo, secondochè avvertì Anastasio <span class="fnote">[Anast., in Vit. Stephani IV.]</span>,
avendo trovato in Francia molti
Romani banditi per le enormità da lor
commesse contro la Chiesa romana e
contra del suo predecessore Leone, tutti
con somma clemenza e carità seco li ricondusse
a Roma. Arrivato <i>papa Stefano</i>
a Ravenna, per attestato del suddetto
Agnello, <i>Martino arcivescovo</i> fu ad incontrarlo,
e si baciarono insieme. Nel dì seguente
celebrò messa il pontefice nella
<span class="pagenum" id="Page_504">[504]</span>
basilica orsiana, <i>et ostendit sandalias Salvatoris,
quas omnis populus vidit</i>.
</p>

<p>
Fece l'imperador Lodovico <span class="fnote">[Annales Franc. Lambec. Annal. Franc.
Hildesheim]</span> nell'ottobre
dell'anno presente (e non già
del seguente, come con errore scrisse lo
Astronomo nella di lui Vita); fece, dissi,
raunare un concilio numerosissimo di
vescovi ed abati in Aquisgrana; e siccome
principe piissimo e sommamente bramoso
di veder fiorire la pietà e regolatezza
del clero secolare e regolare, ordinò
che si stendesse la regola de' <i>canonici</i>
e quella delle <i>canonichesse</i>. Fu eziandio
stabilito che i <i>monaci</i> esattamente seguitassero
la regola di s. Benedetto. Era già
introdotto in varie chiese cattedrali l'uso
de' <i>canonici</i>, che viveano nel medesimo
chiostro, annesso alla cattedrale, ad una
mensa comune, e in coro cantavano i divini
uffizii, non solamente di giorno, ma
anche di notte, non meno che si facessero
i monaci d'allora. Quel solo che li
distingueva dai monaci, era l'abito, e il
poter ritenere la proprietà dei lor beni
patrimoniali; e il titolo di <i>priore</i>, e non
d'<i>abbate</i>, si dava al loro capo. Gran cura
si prese il pio imperadore perchè si dilatasse
per tutte le chiese, non solo della
Francia e Germania, ma anche dell'Italia,
questo lodevole istituto, per cui si accresceva
il culto di Dio e il decoro delle
cattedrali. E a' suoi desiderii tenne dietro
il buon successo, perciocchè a poco a
poco s'andò introducendo anche in Italia,
in guisa che in quel secolo poche chiese
rimasero in Italia che non avessero il
collegio de' lor canonici, viventi secondo
la regola proposta nel concilio suddetto.
Attesta poi Ermoldo Nigello <span class="fnote">[Ermold. Nigellus, Poemat., lib. 2.]</span>, che venuto
l'imperador Lodovico a Compiegne
(due parole ne dice anche l'Anonimo
nella vita di lui), quivi fece una spedizione
di messi per tutto il suo imperio a disaminar
la vita de' vescovi e del clero secolare,
e parimente de' monaci e delle
monache, con ordine di notar tutto, e di
<span class="pagenum" id="Page_505">[505]</span>
riferire a lui tutto quanto ritrovavano
degno di lode e bisognoso di correzione.
</p>

<div class="poem">
<p><i>Nunc nunc, o missi, certis insistite rebus,</i></p>
<p class="i2"><i>Atque per imperium currite rite meum;</i></p>
<p><i>Canonicumque gregem, sexumque probate virilem,</i></p>
<p class="i2"><i>Femineum nec non, quae pia castra colunt.</i></p>
<p><i>Qualis vita, decor, qualis doctrina, modusque,</i></p>
<p class="i2"><i>Quantaque religio, quod pietatis opus.</i></p>
<p><i>Pastorique gregem quae convenientia jungat,</i></p>
<p class="i2"><i>Ut grex pastorem diligat, ipse ut oves.</i></p>
<p><i>Si sibi e laustra, domos, potum, tegimenque, cibumque</i></p>
<p class="i2"><i>Praelati tribuant tempore sive loco.</i></p>
</div>

<p>
Ebbe l'imperador Lodovico in quest'anno
da impiegar le sue armi contro agli
Slavi, o Sclavi Sorabi, che pareano disposti
alla ribellione. Un esercito <span class="fnote">[Annal. Franc. Laureshamens. Annal. Fran.
Bertin.]</span> raunato
dalla Franconia e Sassonia li mise tosto
in dovere. S'erano anche apertamente
ribellati i popoli della Guascogna abitanti
nella falda orientale de' Pirenei. Due
spedizioni furono fatte, per le quali tornarono
all'ubbidienza con poco lor gusto.
Trovandosi in Compiegne, diede un
diploma con varie esenzioni <span class="fnote">[Ughell., Ital. Sacr., tom. 3, in Episcop.
Clusin.]</span> al monistero
di s. Salvatore di monte Amiate
in Toscana nel territorio di Chiusi, e ad
<i>Andoaldo abbate</i>, con lasciar ai monaci la
libertà di eleggersi i di lui successori,
<i>per nostram auctoritatem et consensum,
vel dilecti filii nostri Bernardi regis</i>. Fu
dato quel privilegio <i>XV kal. decembr. anno,
Christo propitio, III domni Ludovici
piissimi Augusti, Indictione X. Actum Compendio
palatio</i>. Nel catalogo dei duchi di
Spoleti <span class="fnote">[Chron. Farfens., P. II, tom. 2 Rer. Ital.]</span>, posto avanti alla Cronica del
monistero di Farfa, si legge sotto questo
anno <i>Geraldus dux</i>: il che ha fatto credere
che in quest'anno egli fosse eletto
duca di Spoleti, quantunque, siccome vedremo
all'anno 821, <i>Guinigiso</i> seguitasse
ad essere duca di quella provincia. Di
questo parleremo più abbasso. Il conte
Campelli <span class="fnote">[Campelli, Storia di Spoleti, lib. 15.]</span> francamente scrive che questo
<i>Geraldo</i>, appellato altrove più rettamente
<span class="pagenum" id="Page_506">[506]</span>
<i>Gerardo</i>, era figliuolo del suddetto
Guinigiso, e che dal padre fu <i>dichiarato
suo compagno nel ducato</i>, mentre vivea
tuttavia <i>Romano</i> altro suo figliuolo, già
creato duca. Ma non sappiam di certo
che Gerardo fosse figliuolo di Guinigiso;
nè sussiste che Guinigiso godesse l'autorità
di dichiararsi un collega nel ducato,
perchè ciò apparteneva all'imperadore, o
pure al re d'Italia; e meno qui sussiste
(siccome si osservò all'anno 806) che
quel <i>Romano</i> fosse figliuolo di Guinigiso,
e duca anche egli vivente di Spoleti. Può
ben l'accurato storico produrre le sue
conghietture intorno ai fatti antichi che
egli descrive, ma non dee già spacciare
come fatti indubitati i suoi sogni, perchè
facilmente si fabbrica un inganno ai
lettori.
</p>

<hr />
</div>

<div class="chapter">
<h2 class="hidden" id="DCCCXVII">DCCCXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXVII</span>. Indizione <span class="scp">X</span>.</td>
  </tr>
  <tr>
    <td><span class="smcap">Pasquale</span> papa 1.</td>
  </tr>
  <tr>
    <td><span class="smcap">Lodovico Pio</span> imperadore 4.</td>
  </tr>
  <tr>
    <td><span class="smcap">Bernardo</span> re d'Italia 6.</td>
  </tr>
</table>

<p>
Abbiamo nella Cronica farfense una
bolla di <i>Stefano IV</i> papa, che conferma
ad <i>Ingealdo, abbate</i> dell'insigne monastero
di Farfa, tutti i beni spettanti a quel
sacro luogo. Fu essa scritta <i>per manus
Christophori scriniarii in mense januario.
Datum X kalendas februarii per manus
Theodori Nomenclatoris sanctae sedis apostolicae,
imperante domno Hludowico
Augusto a Deo coronato, magno pacifico
imperatore anno III, et patriciatus ejus
anno III, Indictione X.</i> In vece di <i>patriciatus</i>
crede il p. Pagi <span class="fnote">[Pagius, ad Ann. Baron.]</span> che fosse scritto
<i>P. C. ejus</i>, cioè <i>post consulatum ejus</i>.
Impose esso papa ai monaci di Farfa
una pensione annua di dieci soldi d'oro.
Ma godendo Farfa il privilegio dei monisteri
imperiali, se crediamo al Cronografo,
per cura di <i>Lottario imperadore</i>
sotto Pasquale successore nel pontificato,
fu levato l'obbligo di tal pensione.
Poco stette dipoi a dar fine ai suoi giorni
il suddetto buon papa <i>Stefano</i>, essendo
<span class="pagenum" id="Page_507">[507]</span>
egli stato rapito dalla morte il dì 24 di
esso mese di gennaio. Appena fu egli
passato a miglior vita, che di piena concordia
restò eletto da tutto il clero e popolo
romano il sommo pontefice <i>Pasquale</i>
romano, rettore del monistero di santo
Stefano, situato presso la basilica vaticana,
alle cui virtù Anastasio bibliotecario <span class="fnote">[Anastas., in Vit. Paschalis.]</span>,
o qualunque sia l'autore della
sua vita, tesse un illustre elogio. Riferisce
il suddetto autore della Cronica farfense
una bolla conceduta da lui in favore
di quel monistero, e data <i>kal. februarii
per manus Nomenclatoris sanctae
sedis apostolicae, imperante domno Hludowico
piissimo perpetuo Augusto a Deo
coronato magno pacifico imperatore anno
III, Indictione X,</i> cioè nell'anno presente.
Non si truova in questa bolla menzione
alcuna della pensione suddetta, e
vedremo poscia che ne' diplomi susseguenti
di Lottario I Augusto essa viene
abolita. Ma ciò che potrebbe far sospettare
della legittimità di tal documento, si
è, ch'esso è scritto nel primo giorno di
<i>febbraio da Teodoro nomenclatore della
santa Sede apostolica</i>, quando l'Astronomo <span class="fnote">[Astronomus, in Vit. Ludov. Pii.]</span>,
scrittore di quei tempi, ci fa sapere
che papa Pasquale <i>post expletam
consecrationem solemnem</i> (nel dì 25 di
gennaio) <i>legatos, ec. imperatori misit.
Hujus legationis bajulus fuit Theodorus
nomenclator,</i> ec. Se terminata che fu la
consecrazione del nuovo papa, <i>Teodoro</i>
fu spedito in Francia, come potè egli stendere
quella bolla? Ma dagli Annali lauresamensi
si ha <span class="fnote">[Annales Francor. Laureshamenses.]</span> che il papa dopo la
consecrazione spedì solamente lettera di
scusa, e dipoi inviò Teodoro. Però può
egli aver tardato fin dopo il primo di febbraio
a mettersi in viaggio. Una particolarità
poi si ricava dalle parole del medesimo
Astronomo, che così scrive del suddetto
papa: <i>Legatos cum epistola apologetica,
et maximis muneribus imperatori misit,
insinuans, non se ambitione, nec voluntate,
<span class="pagenum" id="Page_508">[508]</span>
sed electione et populi acclamatione,
huic succubuisse potius quam insiluisse
dignitati.</i> Odansi ancora gli Annali lauresamensi:
<i>Stephanus papa, postquam
Romam venerat, mense, sed nondum expleto,
circiter VIII kalendas februarii
diem obiit. Cui Paschalis successor electus,
post completam solemniter ordinationem
suam, et munera, et excusatoriam
imperialem misit epistolam in qua sibi
non solum nolenti, sed etiam plurimum
renitenti, pontificatus honorem veluti impactum
asseverat.</i> Questa lettera di scusa
d'essere stato consecrato papa Pasquale
contra sua voglia, fa abbastanza
intendere che ne' patti della signoria di
Roma conferita da Carlo imperadore e
da Lodovico suo figliuolo a Leone III e
a Stefano IV sommi pontefici, vi doveva
essere, che per consecrare il nuovo papa
eletto si dovesse aspettare l'approvazione
e il consenso dell'imperadore <i>pro
tempore</i>. Abbiam veduto che esso Stefano
IV, il primo che dopo fatta la rinnovazion
dell'imperio romano nella persona
di Carlo Magno, fu eletto papa e consecrato
immantenente, per attestato del
medesimo autore della vita di Lodovico,
<i>praemisit legationem, quae super ordinatione
ejus imperatori satisfaceret</i>. Fin
dai tempi dei re goti fu introdotto il costume,
continuato poi per più secoli dai
greci imperadori (chiamisi anche abuso,
che non importa), di non venire alla
consecrazione del papa eletto, se prima
non era giunto l'assenso dell'imperadore,
padrone allora e sovrano di Roma,
o almeno dell'esarcato de' Ravennati.
Carlo Magno e Lodovico Pio, succeduti
nel dominio di Roma, non volendo essere
da meno dei precedenti Augusti, imposero
questa medesima obbligazione ed
aggravio al clero e popolo romano. Ma
ai Romani quest'obbligo e peso parve
sempre grave ed ingiusto; e giacchè era
passato qualche tempo, dappoichè essi
Romani si erano staccati dall'ubbidienza
de' greci imperadori, che liberamente aveano
consecrati i papi, non sapevano
<span class="pagenum" id="Page_509">[509]</span>
accomodarsi sotto Lodovico Pio a questo
giogo. Però senz'altro riguardo vennero
all'ordinazione di Stefano IV e di
Pasquale, confidati nella pietà e bontà di
Lodovico Pio, che accetterebbe le scuse
del loro operato: nel che non s'ingannarono.
Ma andando innanzi, vedremo
sostenuto con forza questo, chiamato
dagl'imperadori diritto della corona, e
dai Romani abuso.
</p>

<p>
Aggiugne il suddetto Astronomo che
<i>hujus legationis</i> (di papa Pasquale) <i>bajulus
fuit Theodorus nomenclator, qui
negotio peracto, et petitis impetratis, super
confirmatione scilicet pacti et amicitiae
more praedecessorum suorum, reversus
est</i>. Altrettanto abbiamo dagli Annali
lauresamensi, ne' quali <i>missa alia legatione,
pactum, quod cum praedecessoribus
suis factum fuerat, et secum fieri et firmari
rogavit. Hanc legationem Theodorus
nomenclator et detulit, et ea quae petierat,
impetravit.</i> E qui non si può di meno
di non rammentare la famosa costituzione
<i>Ego Ludovicus</i>, accennata da
Leone Ostiense, riferita da Graziano <span class="fnote">[Gratian., Dec. <i>Ego Ludovicus</i>, Dist. LVIII.]</span>,
e rapportata più ampiamente negli Annali
ecclesiastici <span class="fnote">[Baron., in Annal. Eccl.]</span>. Vien questa creduta
un'impostura dal padre Pagi <span class="fnote">[Pagius, in Crit. Baron.]</span> e da
altri che ne recano le pruove; laonde
a me pure non dee essere disdetto l'esporre
onoratamente il sentimento mio
intorno ad essa, non mosso da veruna
passione, ma guidato dal solo amore della
verità, la quale, chiunque ancora ha
sommo rispetto per la santa Sede, dee
preferir sempre alla bugia. Col voler sostenere
opinioni inverisimili uno scrittore
non giova ad altrui; fors'anche gli
nuoce e solamente può guadagnare a sè
stesso lo svantaggioso titolo di adulatore
oppur quello di sciocco. Ora io dico non
potersi mai sostenere per documento
legittimo e veramente uscito dalla cancelleria
di Lodovico Pio quella costituzione.
Vi manca la data: segno che ne
<span class="pagenum" id="Page_510">[510]</span>
resta una sola copia informe, e non autentica,
la quale non può far pruova sicura.
Contiene essa veramente molti stati che
erano in dominio della Chiesa romana
e de' sommi pontefici. Ivi è confermata
al papa la città di Roma col suo ducato,
ma colla giunta di queste parole: <i>Sicut a
praedecessoribus vestris</i> (dovrebbe dire
nostris) <i>usque nunc in vestra potestate
et ditione tenuistis et disposuistis</i>. S'è
veduto in addietro, se con sovranità,
oppure con dipendenza i papi governassero
Roma e il suo ducato, e continueremo
anche a vederlo. Ma non può stare
che Lodovico Pio confermasse o donasse
a papa Pasquale <i>Siciliam sub integritate
cum omnibus adjacentibus, et territoriis
maritimis,</i> ec. La <i>Sicilia</i> era allora
dell'imperator greco, con cui durava la
pace e concordia, confermata anche nell'anno
presente, come si ha dagli Annali
bertiniani. Non si può mai credere che
il papa chiedesse e l'imperador d'Occidente
donasse la roba altrui. Gli conferma
ancora Lodovico <i>Patrimonia ad
potestatem et ditionem nostram pertinentia,
sicut est patrimonium Calabriae inferioris
et superioris, et patrimonium neapolitanum.</i>
Ma evidente cosa è che l'imperadore
non istendeva allora la sua podestà
e dominio sopra la <i>Calabria</i>, nè sopra
<i>Napoli</i>, che erano allora sotto la giurisdizione
dell'imperador d'Oriente, e
ciò senza contrasto alcuno. Almeno non
toccava a Lodovico Pio di confermare
al papa degli allodiali situati sotto il
dominio altrui. Più sotto si lascia ai Romani
la libertà di consecrare il nuovo
papa eletto, senza obbligo di attendere
l'approvazion dell'imperadore. E i fatti
precedenti e i susseguenti, siccome vedremo,
convincono d'insussistenza una
tal concessione. Lascio andare altre riflessioni,
bastando queste per conchiudere
che non merita d'essere attribuita
quella costituzione, almeno tal quale essa
è oggidì, a Lodovico Pio; e potersi con
tutto fondamento sospettare che nascesse
quella carta, oppur fosse alterato ed
<span class="pagenum" id="Page_511">[511]</span>
interpolato il vero documento, nel secolo
undecimo, dappoichè i pontefici cominciarono
a muovere delle pretensioni
sopra la Sicilia, e a non voler sofferire
che gli imperadori avessero mano nella
creazion de' papi: tempo appunto in cui
Leone Ostiense cominciò a farne menzione.
Una costituzione diversa da questa
viene accennata dal Dandolo nella
sua Cronica <span class="fnote">[Dandulus, in Chron., tom. 12 Rer. Italic.]</span>.
</p>

<p>
Bollivano intanto delle controversie
di confini nella Dalmazia tra i due imperadori
d'Occidente e d'Oriente, perchè
la Dalmazia mediterranea apparteneva
al primo, la marittima al secolo. Forse
ancora verso il Levante non erano per
anche bene stabiliti i confini <span class="fnote">[Astronom., in Vit. Ludovici Pii. Eginhard.,
in Anual. Francor.]</span>. Niceforo
ambasciatore di Leone imperador dei
Greci spedito ad Aquisgrana nell'anno
presente, trattò di questo affare; ma perchè
non si trovava allora alla corte <i>Cadaloo</i>,
ossia <i>Cadolaco</i>, a cui spettava la
cura di que' confini, bisognò aspettare.
E da ciò possiam dedurre che Cadaloo
fosse in questi tempi duca o marchese
della marca del Friuli, ed avere unita al
suo governo la Dalmazia franzese. Venuto
poi Cadaloo ad Aquisgrana, e conoscendosi
necessaria l'ispezione de' siti,
fu egli col greco ambasciatore inviato in
Dalmazia, e datogli per aggiunta Albigario
nipote d'Unroco, uno probabilmente
degli antenati della famiglia di Berengario,
che fu poi re d'Italia sul fine di
questo secolo. In quest'anno ancora,
quantunque i Danesi dessero a credere
di voler pace, Lodovico Augusto fece lor
guerra in aiuto di <i>Erioldo re</i> scacciato
da essi. Ma la più solenne azione fatta
nel presente anno dall'imperadore Lodovico
fu l'aver egli in tempo di state
adunata in Aquisgrana la general dieta
de' suoi stati <span class="fnote">[Annales Franc. Laureshamens. Annal.
Franc. Moissiacens.]</span>, dove propose di dichiarar
imperadore e suo collega nell'imperio
<span class="pagenum" id="Page_512">[512]</span>
<i>Lottario</i> suo primogenito. <i>Tunc omni
populo placuit, ut ipse se vivente, constitueret
unum de suis filiis imperare, sicut
pater ejus fecerat ipsum</i>. Restò in fatti
proclamato e coronato imperador dei
Romani ed Augusto esso Lottario, con
gran giubilo e festa del popolo; e dal
giorno di questa sua esaltazione alcuni
cominciarono a contar l'epoca del di lui
imperio. I due suoi fratelli, cioè <i>Pippino</i> e
<i>Lodovico</i>, amendue, o prima o allora dichiarati
re, furono mandati dal padre
l'uno in Aquitania, l'altro in Baviera,
cioè ne' regni destinati per loro porzione.
Confessa Tegano <span class="fnote">[Theganus, de Reb. Gest. Ludovici Pii,
num. 21.]</span> che <i>ob hoc</i>,
cioè per la dignità imperiale conferita a
Lottario <i>ceteri filii indignati sunt</i>; perchè
l'essere d'imperadore portava superiorità
non solo d'onore, ma di comando
e di giurisdizione sopra dei re, e
sopra tutta la monarchia franzese.
</p>

<p>
Più nondimeno di que' due fratelli se
l'ebbe a male <i>Bernardo</i> re d'Italia. Non
gli mancarono dei cattivi consiglieri che
gli persuasero di non sofferir la risoluzione
presa dall'Augusto suo zio, rappresentandogli,
come si può credere, che
a lui, siccome figliuolo di <i>Pippino</i> già re
d'Italia, maggiore d'età che Lodovico
Pio di lui fratello, competeva maggior
diritto all'imperio, e tanto più, perchè
chi era re d'Italia, parea più conveniente
che fosse anche imperadore. Pertanto
lo sconsigliato giovinetto principe, senza
considerare che la sua nascita pativa
delle eccezioni, e che le forze sue non
poteano competere col monarca delle
Gallie e della Germania, e che massimamente
per l'interposizione di Lodovico
Pio, Carlo Magno l'avea fatto re d'Italia:
si diede a far gente e a meditar ribellione <span class="fnote">[Eginhardus, in Annal. Franc. Annales
Franc. Bertiniani. Astronomus, in Vita Ludovici Pii.]</span>.
Fu inviata all'imperador Lodovico,
nel mentre che tornavava in Aquisgrana,
questa nuova da più d'uno, ma
principalmente da <i>Rataldo</i> vescovo di
<span class="pagenum" id="Page_513">[513]</span>
Verona (chiamato da altri <i>Rotaldo</i>) e
da <i>Suppone</i> conte di Brescia, con supporgli
che Bernardo avesse già preso tutti
i passi alle Chiuse dell'Italia, e messe
ivi delle guarnigioni, e che tutte le città
d'Italia avessero mano in questa congiura:
il che in parte era vero e in parte falso.
Però l'Augusto Lodovico con somma prestezza
raccolto un potente esercito da tutta
la Gallia e Germania, s'inviò senza dimora
alla volta d'Italia. Non ci volle di più per
far rientrar in sè stesso il mal accorto Bernardo,
che scorto oramai di non aver
possanza da contrastare coll'Augusto
zio, perchè di dì in dì s'andavano ritirando
da lui e desertando le truppe italiane,
prese finalmente il partito di ricorrere
alla clemenza dell'irritato imperadore.
Deposte dunque l'armi, andò fino
alla città di Sciallon in Borgogna a gittarsi
ai di lui piedi. Gli tennero dietro
altri che avevano avuta parte nella congiura,
fra' quali specialmente sono menzionati
<i>Eggideo</i>, uno dei più confidenti
d'esso re Bernardo, <i>Rinaldo</i> cameriere
d'esso re, e <i>Reginario</i> già conte del palazzo
dell'imperadore e figliuolo di Meginario
conte. Trovaronsi inoltre mischiati
in questo trattato <i>Anselmo</i> arcivescovo
di Milano, <i>Wolfoldo</i> vescovo di Cremona,
e, quel che è più da stupire, <i>Teodolfo</i> vescovo
d'Orleans in Francia, sedotti forse
dall'amore verso l'Italia sua patria. Questi
personaggi, non solamente dopo la
deposizion dell'armi spontaneamente si
misero nelle forze dell'imperadore, ma
anche ai primi interrogatorii scoprirono
tutta l'orditura della lor tela. Noi non
abbiamo se non gli autori franzesi che
parlano di questo affare. Per buona ventura,
pochi anni sono, Gian Burcardo
Menchenio diede alla luce una Cronichetta
longobarda, composta da Andrea
prete italiano <span class="fnote">[Andreas Chron. apud Menchenium, tom. 1.]</span> in questo medesimo
secolo, e da me ristampata <span class="fnote">[Antiquit. Ital., Dissert. II.]</span>, che scrive
essere stato fraudolentemente chiamato
in Francia l'infelice Bernardo
<span class="pagenum" id="Page_514">[514]</span>
dall'<i>imperadrice Ermengarda</i>, e ch'egli dopo
aver ricavato dagli ambasciatori che doveano
averne sufficiente mandato, un
giuramento di sicurezza o salvocondotto
per la sua persona, v'andò: e male per
lui. <i>Conjux ejusdem Ludovici, Hermengarda
nomine, inimicitiam contra Bernardum
Langobardorum regem gerens, mandavit
ei, quasi pacis gratia, ad se veniret. Ille
ab his nobilibus legatis sacromenta fidei
suscepit, in Franciam ivit</i>. Comparirà
molto probabile un tal racconto. Fu intanto
messo in prigione il misero re, e
tutti i complici di quella congiura.
</p>

<p>
In quest'anno ancora attese il pio
imperador Lodovico alla riforma dei
monisteri, valendosi specialmente dell'opera
di Benedetto abbate già di Aniana,
e allora d'Inda <span class="fnote">[Astronomus, in Vita Ludovici Pii.]</span>, uomo di santa
vita, e tale, per sentimento d'alcuni, che
potea gareggiare nelle virtù con san Benedetto
patriarca dei monaci in Occidente.
Ordinò ancora l'uniformità del rito
benedettino per tutti i monisteri. Fino a
quest'anno <i>Grimoaldo Storesaiz</i>, principe,
ossia duca di Benevento, tenne le redini
del governo di quegli stati. Avea
fatto ricorso a lui <i>Sicone</i>, uomo nobile e
riguardevole di Spoleti, prima dell'anno
810, perchè era incorso nella disgrazia
di <i>Pippino re d'Italia</i>. L'Anonimo salernitano
lo racconta nella storia da me
data alla luce <span class="fnote">[Rer. Ital. P. II, tom. 2, pag. 198.]</span>. Grimoaldo l'accolse
umanamente, e il fece conte di Agerenza.
Per cagione di caccia sorse da lì a molto
tempo amarezza e discordia fra i due
figliuoli del suddetto Sicone, cioè <i>Sicardo</i>
e <i>Siconolfo</i> dall'una parte, e <i>Radelchi</i>
ossia <i>Radelgiso</i> conte di Conza. Fecene
querela Radelchi al duca Grimoaldo, che,
per placarlo, spedì subito ordine a Sicone
di comparirgli innanzi senza dimora. Da
questa citazione, ben conoscendo d'onde
veniva il vento, spaventato Sicone, già
pensava a fuggirsene per mare a Costantinopoli;
ma penetrato dal popolo di
Agerenza questo suo disegno, tanto era
<span class="pagenum" id="Page_515">[515]</span>
l'amore che gli portavano, che il confortarono
a non abbandonarli, esibendosi
tutti pronti di dar la vita per lui. Perciò
egli rispose a Grimoaldo di non poter
venire per trovarsi infermo. Da questa
risposta, ma più dalle frange che vi fece
Radelgiso, irritato il principe, raunato lo
esercito, si portò all'assedio di Agerenza.
Sostenne quel popolo vigorosamente la
difesa di quella città, e riuscì anche un
dì ai figliuoli di Sicone di dare una fiera
spelazzata a quei di Conza, in maniera
che stentò il loro conte Radelgiso a mettersi
in salvo. Ma perchè scappò detto
un giorno a Grimoaldo che gl'incresceva
di far quella guerra ad un nobile straniero,
ricevuto da lui sotto la sua fede,
Radelgiso uomo accorto, mutata massima,
si esibì di condur Sicone alla di lui
presenza. Entrato in fatti in Agerenza, e
pacificatosi con Sicone, anzi formata lega
con lui, il menò davanti a Grimoaldo,
che gli perdonò. Da lì innanzi il gran
pensiero di Radelgiso altro non fu che
la rovina del duca, con desiderio e speranza
d'occupar egli il principato: al
quale fine andò guadagnando al suo partito
molti del popolo. Ma Dauferio, uomo
nobilissimo, co' suoi due figliuoli
Roffrido e Potelfrido si dichiarò per invidia
in favor di Sicone. Pretendendosi
poscia un giorno esso Dauferio ingiuriato
dal <i>duca Grimoaldo</i>, talmente mise alla
punta i suoi figliuoli, che preso seco un
sicario per nome Agelmondo, il misero
a morte. Se vogliam prestar fede al suddetto
Anonimo salernitano, Grimoaldo
era odiato per la sua avarizia, per gli
affronti e per le minacce che faceva ai
grandi, e per le oppressioni che inferiva
al minuto popolo. Ma Erchemperto, scrittore
di maggiore antichità e credito, cel
rappresenta per uomo mansueto e di dolci
costumi; e scrive che Radelchi conte
di Conza e Sicone gastaldo di Agerenza,
ingrati agli onori ricevuti da Grimoaldo,
cospirarono contra di lui; e che trovandosi
egli ridotto agli ultimi respiri per
qualche malattia, gli affrettarono con delle
<span class="pagenum" id="Page_516">[516]</span>
ferite la partenza dal mondo. Non essendo
restata prole di Grimoaldo, si venne
dal popolo all'elezione d'un nuovo
principe di Benevento; e son d'accordo
Erchemperto e l'Anonimo salernitano,
che specialmente per opera e persuasione
di Radelgiso (che se n'ebbe poscia a
pentire) fu alzato al trono <i>Sicone</i>.
</p>

<hr />
</div>

<div class="chapter">
<h2 class="hidden" id="DCCCXVIII">DCCCXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCXVIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Pasquale</span> papa 2.</td>
  </tr>
  <tr>
    <td><span class="smcap">Lodovico Pio</span> imperadore 5.</td>
  </tr>
</table>

<p>
Per attestato di Eginardo <span class="fnote">[Eginhard., in Annal. Franc.]</span> e dell'Astronomo <span class="fnote">[Astronomus, in Vit. Ludovici Pii.]</span>,
per tacer le altre istorie,
in quest'anno, terminato il processo contra
di <i>Bernardo re d'Italia</i> e contra dei
complici di quella congiura, fu proferita
sentenza di morte sopra cadauno dei
secolari; ma l'imperador Lodovico commutò
la pena, contentandosi che loro
solamente fossero cavati gli occhi. Con
tal crudeltà fu eseguito questo decreto
nel giovane re <i>Bernardo</i> e in <i>Reginario</i>,
che amendue per ispasimo, più che per
malinconia, da lì a tre giorni cessarono
di vivere. Sembra che Andrea <span class="fnote">[Antiquit. Italic., Dissert. II.]</span> prete
italiano di questo secolo nella Cronichetta
attribuisca tal manifattura all'<i>imperadrice
Ermengarda</i>, con iscrivere: <i>Hermengarda,
mox ut potuit, ut audivimus,
nesciente imperatore, oculos Bernardo
evulsit, isque ipso dolore defunctus est,
postquam quinque regnaverat annos, duos
sub Carolo, tres sub Hludovico.</i> Inverisimile
non è il sospetto che l'imperadrice
vagheggiando il regno d'Italia per uno
dei suoi figliuoli, giacchè altro non potè
ottenere dal marito, se non che Bernardo
perdesse gli occhi, s'ingegnasse ch'egli
perdesse con gli occhi anche la vita. Non
sussiste già che l'imperadore non sapesse
qual gastigo fu decretato a Bernardo.
Ma certo, se Bernardo spontaneamente
andò a mettersi nelle mani dell'imperadore,
per implorar la sua clemenza, non
<span class="pagenum" id="Page_517">[517]</span>
mancò dell'inumanità nella pena a lui
data; peggio poi, s'egli v'andò chiamato
e sotto la buona fede. In fatti l'Augusto
Lodovico dopo qualche tempo, per attestato
di Tegano <span class="fnote">[Theganus, de Gest. Ludovici Pii.]</span>, rimordendogli la
coscienza, <i>Magno cum dolore flevit multo
tempore, et confessionem dedit coram
omnibus episcopis suis, et judicio eorum
poenitentiam suscepit, propter hoc tantum,
quia non prohibuit consiliarios hanc crudelitatem
agere. Ob hanc causam multa
dedit pauperibus propter purgationem animae
suae.</i> Questo suo pentimento cadde
nell'anno 822, siccome vedremo. I vescovi
poi che avevano avuta parte nella
congiura suddetta furono deposti dagli
altri vescovi, e relegati in varii monisteri.
Una tal condanna per conseguente
piombò sopra di <i>Anselmo</i> arcivescovo di
Milano, e sopra <i>Teodolfo</i> vescovo di Orleans.
Ma, siccome osservò il padre Pagi <span class="fnote">[Pagius, ad Annal. Baron.]</span>,
Teodolfo fu ben sospetto di quel
delitto, ma egli stette sempre saldo in
chiamarsi innocente, siccome apparisce
dai suoi versi ad <i>Adolfo</i> arcivescovo bituricense,
ossia di Bourges, e a <i>Modoino</i>
vescovo di Autun. Comune sentenza è
che il corpo del re Bernardo fosse portato
a Milano, e gli fosse data sepoltura
nella basilica di santo Ambrosio. Tristano
Calco <span class="fnote">[Tristanus Calchus, Hist. Mediol.]</span> racconta che a' suoi dì fu ritrovata
l'iscrizione a lui posta colle seguenti
parole:
</p>

<p class="center">
    BERNARDVS CIVILITATE MIRABILIS<br />
 CETERISQVE PIIS VIRTVTIBVS INCLYTVS<br />
          REX HIC REQVIESCIT<br />
REGNAVIT ANNOS QVATVOR MENSES QVINQVE<br />
    OBIIT XV KAL. MAII INDICT. X.<br />
     FILIVS PIAE MEMORIAE PIPINI.
</p>

<p>
Il Sigonio e il cardinal Baronio in
vece dell'<i>Indict. X</i>, scrissero <i>Indict. XI</i>,
perchè veramente nell'anno presente 818,
in cui egli restò privato di vita, correva
<span class="pagenum" id="Page_518">[518]</span>
l'<i>indizione undecima</i>. Ma anche il Puricelli <span class="fnote">[Puricellius, Monument. Basilic. Ambrosian.]</span>
attesta leggersi in quel marmo l'<i>indizione
decima</i>. Ora non sussistendo che
la morte del re Bernardo accadesse nel
corso di quella indizione, cioè nell'anno
817, nè accordandosi colla storia, nè
coll'epoca del suo regno più comunemente
usata in Italia, il dirsi ch'egli regnò
<i>quattro anni</i> e <i>cinque mesi</i>, ho io altrove
dubitato <span class="fnote">[Antiquitat. Italic., Dissert. X.]</span> dell'antichità e legittimità di
quella iscrizione. Per altro abbiamo dal
Puricelli suddetto che nell'anno 1638
si scoprì nella basilica ambrosiana un'arca,
dove erano due cadaveri, l'uno
de' quali fu creduto del <i>re Bernardo</i>,
perchè a canto avea uno scettro di legno
indorato, la veste era di seta con frange
d'oro, le scarpe di cuoio rosso colle
suole di legno, e con gli speroni di rame
indorato. L'altro cadavero fu riputato
quello dell'arcivescovo <i>Anselmo</i>, perchè
a lato v'era una mitra episcopale, un
pastorale di legno, e un anello d'argento
indorato con gemma. Perciò tanto il
Puricelli, quanto l'Ughelli e il padre
Papebrochio, furono di parere che nell'anno
821, oppure 822, quell'arcivescovo,
ottenuto il perdono, se ne ritornasse
a Milano alla cattedra sua. Pel suo
ritorno abbiamo fondamento bastante.
Pel sepolcro non v'ha che delle conghietture.
Abbiamo bensì di certo da Reginone <span class="fnote">[Reginon., in Chronico ad ann. 818.]</span>,
che <i>habuit iste Bernhardus</i> (rex)
<i>filium nomine Pipinum, qui tres liberos genuit,
Bernhardum, Pipinum, et Heribertum</i>.
Di questo <i>Pippino</i>, figliuolo del re Bernardo,
fa anche menzione Nitardo <span class="fnote">[Nithardus, Hist., lib. 2.]</span>, con
dire ch'egli avea dei beni in Francia; nè
mancano scrittori moderni che pretendono
derivata da <i>Eriberto</i> suo figliuolo la
schiatta degli antichi conti di Vermandois.
Lasciarono i Sammartani <span class="fnote">[Sammarthani, Hist. General., lib. 4, cap. 13.]</span> in dubbio se
questo giovane Pippino fosse legittimo o
bastardo. Siam tenuti alla diligenza del
<span class="pagenum" id="Page_519">[519]</span>
padre Mabillone <span class="fnote">[Mabillonius, Append. ad tom. 2 Annal. Benedictin.,
n. 58.]</span>, che mise qui in chiaro
la verità, con rapportar lo strumento della
fondazione del monistero delle monache
di santo Alessandro di Parma, scritto in
quella città nell'anno 835, in cui si
truova chi fu moglie del prelodato re
Bernardo, e madre del prefato Pippino,
cioè <i>Cunicunda, relicta quondam Bernardi
incliti regis, pro mercedem et remedium
animae seniori meo Bernardi, vel mea, seu
filio meo Pippino,</i> ec. Restò dunque vacante
per questo funesto avvenimento il
regno d'Italia, e fu alcun tempo governato
a dirittura dai ministri dell'imperadore.
</p>

<p>
Ebbe in quest'anno esso <i>imperador
Lodovico</i> da far guerra nella Bretagna
minore. Fin dal secolo quinto dell'era
cristiana ritiratesi dalla gran Bretagna
alcune migliaia di famiglie, quivi piantarono
la loro abitazione, dove tuttavia
conservano una particolar loro lingua,
che vien creduta l'antichissima celtica.
Andò dipoi crescendo la loro popolazione,
e colla gente cresceva anche l'orgoglio,
in guisa che penarono a sottomettersi
e a star sottomessi ai Franchi, nazione
diversa dalla loro. I duchi di quella provincia
s'intitolavano bene spesso re, per
mostrare la loro indipendenza, nè volevano
pagar tributo ai re franchi. Carlo
Magno ebbe anch'egli da fare per reprimere
la loro baldanza. Comandava in
questi tempi nella minore Bretagna <i>Murmanno</i>,
uomo duro e borioso, che permetteva
anche al suo popolo di far delle
scorrerie nelle provincie vicine de' Franchi.
Portatene le doglianze all'Augusto
Lodovico, spedì egli <i>Witcario abbate</i>, per
esortarlo all'emenda dei danni, e a pagare
i dovuti tributi, altrimenti si aspettasse
la guerra. La risposta di Murmanno, sedotto
da sua moglie, fu piena di superbia
e di sprezzo. Però l'imperadore determinò
di esigere colla forza ciò che non si poteva
ottener colle buone. Vien minutamente
descritta da Ermoldo Nigello <span class="fnote">[Ermold. Nigel., lib. 3, P. II, tom. 2 Rer. Ital.]</span> tutta questa
<span class="pagenum" id="Page_520">[520]</span>
azione, e il viaggio dell'imperadore,
e i doni a lui fatti in tal congiuntura dai
vescovi ed abbati, e l'unione e marcia
dell'esercito contro i Bretoni. Ma non
s'ebbe esso Augusto a faticar molto.
Portò la buona ventura che Murmanno
uscito un dì travestito per ispiare gli andamenti
dell'armata francese, incontratosi
con un Francese di bassa lega, ma
valoroso, appellato Coslo, e venuto con
lui alle mani, restò ucciso. Di più non
vi volle perchè i popoli bretoni corressero
ad implorare il perdono, a giurar
fedeltà, e a promettere i tributi. Dopo
questa felice impresa tornato l'imperador
Lodovico ad Angiò, trovò l'augusta sua
moglie <i>Ermengarda</i> aggravata da gagliarda
febbre, e tale, che da lì a tre dì
la portò alla sepoltura. S'ella ebbe mano
nel precipizio del re Bernardo, non
tardò già Iddio a chiamarla ai conti. Era
già divenuto duca, ossia principe di Benevento,
<i>Sicone</i>, siccome abbiam detto.
Spedì egli in quest'anno i suoi ambasciatori
a Lodovico imperadore, e, secondochè
scrive Erchemperto <span class="fnote">[Erchempertus, Hist., n. 10.]</span>, <i>foedus cum
Francis innovavit</i>. Eginardo anch'egli lo
conferma <span class="fnote">[Eginhard., in Annal. Franc.]</span>, scrivendo che l'imperadore,
<i>quum Heristallium venisset, obvios habuit
legatos Siconis ducis Beneventanorum,
dona ferentes, eumque de nece Grimoaldi
ducis antecessoris suis excusantes</i>. Aggiugne
dipoi, che comparvero parimente
i legati d'altre nazioni, specialmente di
<i>Borna</i> duca dei Gudescani, e di <i>Liudevito</i>
duca della Pannonia inferiore, il quale,
macchinando delle novità, mandò molte
accuse contra <i>Cadaloum comitem, et Marcae
Forojuliensis prefectum</i>, tacciandolo
d'uomo crudele ed insolente. Per le quali
parole ho già io dato il nome di <i>marca</i>
al Friuli, e credo già costituiti i <i>marchesi</i>:
del che parlerò più abbasso. Fu cagione
la rivolta del <i>re Bernardo</i> che l'imperadore
in quest'anno costrignesse i suoi fratelli
bastardi <i>Dragone, Teodorico</i> ed <i>Ugo</i> a
<span class="pagenum" id="Page_521">[521]</span>
prendere la tonsura monastica, quantunque
niuno attribuisca loro demerito o
reato alcuno. Proprio è de' principi deboli
essere sospettosi, e il lasciarsi trasportare
talvolta per questo anche alla crudeltà.
</p>

<hr />
</div>

<div class="chapter">
<h2 class="hidden" id="DCCCXIX">DCCCXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCXIX</span>. Indizione <span class="scp">XII</span>.</td>
  </tr>
  <tr>
    <td><span class="smcap">Pasquale</span> papa 3.</td>
  </tr>
  <tr>
    <td><span class="smcap">Lodovico Pio</span> imperadore 6.</td>
  </tr>
</table>

<p>
Rimasto vedovo l'imperador Lodovico,
non pensava punto a rimaritarsi;
ma cotanto gli picchiarono nell'orecchio
i suoi cortigiani, che cangiò pensiero.
Per attestato dell'autore anonimo della
sua vita <span class="fnote">[Astronom., in Vita Ludov. Pii.]</span>, <i>timebatur a multis ne regni
gubernacula vellet relinquere</i>: cioè, come
si può conghietturare, si temeva ch'egli
volesse prendere la monastica cocolla. Fatte
pertanto venire varie nobili fanciulle
alla corte, egli scelse per sua moglie
<i>Giuditta</i>, secondo Tegano <span class="fnote">[Theganus, Gest. Ludovicii Pii, num. 26.]</span>, <i>filiam Welfi
ducis, qui erat de nobilissima stirpe
Bavarorum</i>. Non duca, ma <i>nobilissimus
comes</i> vien chiamato dall'autor della
vita di Lodovico Pio questo <i>Welfo</i>, che
<i>Guelfo</i> è nel linguaggio de' vecchi italiani,
i quali voltavano il W tedesco in GV,
come consta in assaissimi altri nomi. Importa
non poco ai lettori di far mente a
questo <i>Guelfo</i>, perchè da lui fu propagata
l'insigne famiglia de' principi guelfi in
Germania, che poscia terminò in una donna
maritata in casa d'Este e da cui
l'Italia prese l'infausta fazione de' Guelfi
famosi competitori de' Ghibellini, ossia dei
Gibellini. Fra l'altre sue prerogative portò
Giuditta in dote una rara bellezza; ma il
suo matrimonio col tempo riuscì ben
funesto a tutta la monarchia franzese, per
quanto andremo vedendo. All'imperadore
si era ribellato <i>Liudevilo</i> <span class="fnote">[Eginhard., in Annal. Francor. Annales
Francor. Bertiniani.]</span>, che già abbiam
veduto duca della Pannonia inferiore.
Contra di costui si fece marciare nel
mese di luglio l'armata d'Italia, che senza
<span class="pagenum" id="Page_522">[522]</span>
fare impresa alcuna se ne tornò a' suoi
quartieri. Di ciò insuperbito Liudevito,
mandò i suoi inviati all'imperadore,
mostrando di voler pace: ma nello stesso
tempo proponendo condizioni si alte,
che Lodovico non istimò convenevole
alla sua dignità di accettarle. Dell'altre
pe' suoi legati ne inviò a lui l'imperadore,
che furono del pari rigettate. Intanto ritornato
dalla Pannonia <i>Cadaloo</i> o <i>Cadolaco</i>
marchese, ovvero <i>dux forojuliensis</i>, come
vien chiamato da Eginardo, sorpreso da
febbre, terminò il corso della sua vita. In
luogo suo fu creato marchese o duca del
Friuli <i>Baldrico</i>. Andando questi a visitar
la Carintia, provincia anch'essa allora
sottoposta al suo governo, eccoti entrare
in quelle contrade il suddetto Liudevito
duca colla sua armata. Scontrossi con lui
Baldrico vicino al fiume Dravo; e tuttochè
seco non conducesse se non una
picciola brigata, pure sì coraggiosamente
l'assalì, che il fece suo malgrado ritirar
nella Pannonia, con istrage ancora di molti
di que' Barbari. All'incontro avendo
Liudevito fatta un'incursione nella Dalmazia,
e venutogli incontro <i>Borna</i>, che
era dianzi, oppur era poco prima divenuto
duca di quella provincia, abbandonato
dalle sue truppe, ebbe difficoltà a salvarsi
colla fuga. Restò con ciò campo a Liudevito
di mettere a fuoco e sacco non poca
parte della Dalmazia. Borna tenne saldo
tutte le fortezze, e con un corpo volante
di notte e di dì andò tanto pizzicando
l'esercito nemico, che l'astrinse infine
ad uscir di quel paese, con averne ucciso
circa tre mila, e presi trecento e più cavalli,
con altro grosso bottino. Di questi
avvenimenti diede egli avviso all'imperadore.
Si fecero anche nel presente anno
altre spedizioni militari, massimamente
per domare i popoli della Guascogna, che
s'erano in parte ribellati, e dal <i>re Pippino</i>
figliuolo dell'imperadore furono ridotti
al dovere.
</p>

<p>
Intanto in Oriente <i>Leone Armeno</i> imperadore
continuava la sua persecuzione
contro i difensori delle sacre immagini,
<span class="pagenum" id="Page_523">[523]</span>
fra' quali dicemmo che specialmente si
distinse <i>s. Teodoro Studita</i>. Per quanto
si stendevano le sue forze ed esortazioni,
il sommo Pontefice <i>Pasquale</i> si studiò di
mettere freno al furore di quel principe,
e di confortare i Cattolici alla sofferenza.
Confermò il medesimo papa in questo
anno i privilegii della Chiesa di Ravenna
con sua bolla data a <i>Getronace</i> arcivescovo.
Leggesi questa presso il Rossi <span class="fnote">[Rubeus, Hist. Ravenn., p. 237.]</span>, ma
assai più corretta per cura d'erudito cavalier
milanese, mercè d'una antichissima
copia (da me ristampata) esistente
nella Biblioteca ambrosiana <span class="fnote">[Rer. Italic., P. I., tom. X.]</span>. La data
è <i>V idus julias per manum Sergii bibliothecarii
sanctae sedis apostolicae. Imperante
domino nostro perpetuo Augusto
Hludovico, a Deo coronato, magno pacifico
imperatore anno, et post consulatum ejus
anno</i> (sexto)<i>, sedet Hlothario novo imperatore
ejus filio anno... Indictione duodecima.</i>
Necessario fia, per cagion di queste
note, di dire che dall'anno 817, in
cui <i>Lottario</i> fu dichiarato dal padre collega
nell'imperio, si cominciasse ad usare
in Roma l'epoca di lui: il che potrebbe
parere alquanto strano, mentre, siccome
io ho avvertito altrove <span class="fnote">[Antiquit. Italic., Dissertat. 10.]</span>, altre città d'Italia
solamente dall'anno seguente cominciarono
a contare gli anni del suo imperio,
oppure dell'anno 823, in cui fu egli coronato
in Roma. Egli è da credere che con
partecipazione del pontefice fosse conferita
la dignità imperiale a Lottario, e che perciò
non si tardasse in Roma a pagargli
quel tributo d'ossequio che conveniva
alla di lui sovranità. Attese in quest'anno
l'imperador Lodovico, giacchè erano tornati
i messi da lui spediti per gli suoi regni,
a regolar gli affari delle chiese e dei
monisteri, e la vita degli ecclesiastici,
siccome apparisce da varii capitolari
presso il Baluzio <span class="fnote">[Baluz., Capitolar. Reg. Franc.]</span>. E perciocchè era
seguita una convenzione intorno ad alcune
<i>chiese battesimali</i>, oggidì parrocchiali,
<span class="pagenum" id="Page_524">[524]</span>
fra <i>Giso</i> o <i>Gisone</i> vescovo di Modena,
e <i>Pietro abbate</i> di Nonantola; in questo
anno nel dì primo di ottobre Lodovico
Augusto la confermò con un suo diploma,
di cui resta memoria nel catalogo di
quella badia, da me <span class="fnote">[Antiquit. Ital., Dissert. LXVII.]</span> dato alla luce. Circa
questi tempi, se pur non fu molto prima,
narra il Dandolo <span class="fnote">[Dandul., in Chron. tom. 12. Rer. Italic.]</span> nella sua Cronica
che <i>Angelo Particiaco</i> ossia <i>Participazio</i>,
doge di Venezia, avendo due figlioli,
ne mandò il maggiore, appellato
<i>Giustiniano</i>, a Costantinopoli, dove fu
graziosamente ricevuto dall'imperador
<i>Leone Armeno</i>, con impetrar da lui il grado
e titolo d'<i>ipato</i>, ossia di <i>console imperiale</i>.
Nello stesso tempo procurò che il
popolo dichiarasse suo collega nel ducato
<i>Giovanni</i> l'altro suo figliuolo. Ma ritornato
Giustiniano da Costantinopoli, e trovata
la promozion del fratello, se l'ebbe
forte male; nè volendo entrar nel palazzo,
andò con Felicita sua moglie ad abitar
nella casa contigua alla chiesa di san
Severo. Il padre, che teneramente l'amava,
pentito di avergli recato questo disgusto,
degradò il figliuolo Giovanni, e il
mandò in esilio a Jadra, oggidì Zara, con
far eleggere dipoi suo compagno nel ducato
non solamente il suddetto <i>Giustiniano</i>,
ma anche <i>Angelo</i> di lui figliuolo. Irritato
da quest'azione <i>Giovanni</i>, dalla Dalmazia
si portò alla corte dell'imperador
Lodovico, <i>qui in Pergamo erat</i>, per implorare
il suo patrocinio. Sarà un error dei
copisti la menzione di <i>Pergamo</i>, cioè di
<i>Bergamo</i>, perchè Lodovico Augusto, dacchè
fu assunto all'imperio, non venne
più in Italia. S'interpose in fatti l'imperadore,
e fatti de' buoni uffizii il rimandò
a Venezia a suo padre il quale per togliere
le occasioni di discordia, giudicò meglio
d'inviarlo ad abitar colla moglie in
Costantinopoli. Aggiugne il suddetto Dandolo
che l'imperador Lodovico, per le
istanze di <i>Fortunato patriarca di Grado</i>,
concedette al popolo dell'Istria di poter
<span class="pagenum" id="Page_525">[525]</span>
eleggere i suoi governatori, vescovi, abbati,
tribuni ed altri loro uffiziali, siccome
era dianzi stato accordato da Carlo Magno
suo padre. Leggesi ancora un privilegio,
dato dai suddetti <i>Angelo</i> padre e
<i>Giustiniano</i> figliuolo, chiamati <i>per divinam
gratiam venetae provinciae duces</i>, a <i>Giovanni</i>
abbate del monistero di s. Servolo
nel mese di marzo, o di maggio, correndo
l'<i>indizione XII</i>, cioè nell'anno presente,
dove unitamente con <i>Fortunato</i> patriarca
di Grado, e <i>Cristoforo</i> vescovo di
Olivola, o vogliam dir di Venezia, e col
popolo trasportano que' monaci nella
chiesa di sant'Ilario presso il fiume Ima o
Una, con varie esenzioni quivi espresse.
</p>

<hr />
</div>

<div class="chapter">
<h2 class="hidden" id="DCCCXX">DCCCXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXX</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Pasquale</span> papa 4.</td>
  </tr>
  <tr>
    <td><span class="smcap">Lodovico Pio</span> imperadore 7.</td>
  </tr>
  <tr>
    <td><span class="smcap">Lottario</span> imperadore e re di Italia 1.</td>
  </tr>
</table>

<p>
Di strepitose novità fu feconda in
questo anno la città di Costantinopoli.
Già era mancato di vita nel precedente
<i>Barda patrizio</i>, e cognato di <i>Leone Armeno
imperadore</i>, forte di lui appoggio, ma
fiero nemico e persecutore de' monaci,
perchè nimico delle sacre immagini. Da
meno di lui non era lo stesso imperador
Leone nel promuovere l'eresia degl'iconoclasti;
ma venne il flagello di Dio a
visitarlo in quest'anno <span class="fnote">[Cedren. Leo Grammaticus, Zonaras et alii
in Hist. Byz.]</span>. Aveva egli
condannato a morte <i>Michele</i>, cognominato
<i>Balbo</i>, perchè scilinguato, da Amoria
città della Frigia, suo capitan delle
guardie e patrizio. Mentre questi era condotto
al supplizio nella vigilia del Natale
del Signore, saltò fuori l'<i>imperadrice Teodosia</i>
tutta infuriata, perchè in giorno tale,
in cui l'imperadore dovea prepararsi
per la sacra comunione, si facesse giustizia,
e ne impedì l'esecuzion per allora.
Bastò questa dilazione, perchè gli amici
di Michele congiurati trucidassero nel dì
seguente in chiesa l'imperador suddetto,
<span class="pagenum" id="Page_526">[526]</span>
e poscia fatti eunuchi i di lui figliuoli, li
cacciassero in un monistero, uno dei
quali nulladimeno non vi arrivò perchè
si morì di spasimo. <i>Michele Balbo</i> cavato
di prigione coi ceppi tuttavia ai piedi, perchè
la chiave stava in saccoccia dell'estinto
Leone, andò a mettersi sul trono
imperiale, e fu proclamato imperadore, e
poscia pacificamente accettato da tutti:
uomo per altro macchiato di non pochi
vizii, infetto di un'eresia che riteneva i
riti ebraici, e non mai degno di quella
sublime dignità. Calamitoso ancora riuscì
quest'anno a tutto il regno della Francia,
perchè v'infuriò la peste sopra gli
uomini ed anche sopra i buoi, con essersene
attribuita troppo buonamente la cagione
alle smoderate piogge che vi si provarono,
le quali ancora guastarono sì
fattamente i raccolti, che alla peste tenne
dietro e si congiunse una terribile carestia.
Fu accusato in quest'anno per attestato
degli Annali de' Franchi <span class="fnote">[Eginhard., Annal. Francor. Annal. Franc.
Bertiniani.]</span>, <i>Gera</i>
conte di Barcellona di varii delitti, specialmente
di fellonia, da un certo Sanilone.
Perchè non vi erano chiare pruove del
reato, secondo il pazzo costume d'allora,
già da lungo tempo introdotto, si venne
al giudizio di Dio, cioè al duello, figurandosi
la semplicità della gente di que' tempi
che Dio nel combattimento assistesse
chi avea ragione, cioè tentando empiamente
Dio con questi e con altri, ma men
pericolosi esperimenti. Vivamente descrive
Ermoldo Nigello <span class="fnote">[Ermold. Nigellus, lib. 3, P. II, tom. 2 Rer.
Italic.]</span>, contemporaneo
scrittore, il loro conflitto, fatto a cavallo
(perchè amendue erano Goti di nazione)
in un parco alla presenza dell'imperadore
e di tutta la Corte, notando, fra le altre
cose, che fu portata nel campo la bara in
servigio di chi vi restasse morto. Toccò
a Bera il disotto; ma il pio imperadore il
sottrasse alla morte, se non che la caduta
sua servì a condannarlo come se veramente
fosse reo. Contentossi nulladimeno
<span class="pagenum" id="Page_527">[527]</span>
l'Augusto Lodovico di gastigarlo
solamente coll'esilio in Roano. Stavano
poi fitte in cuore d'esso imperadore
le insolenze e la tracotanza di <i>Liudevito</i>
duca della Pannonia inferiore, che
gli s'era ribellato, siccome dicemmo. Tre
eserciti dunque, raccolti dalla Sassonia,
dalla Franconia, Alamagna, Baviera ed
Italia, ordinò egli che nel medesimo tempo
entrassero ostilmente nella Pannonia;
uno dall'Italia per l'Alpi del Norico, un
altro per la Carintia, e il terzo per la
Baviera. Trovarono il primo e l'ultimo
delle difficoltà ad entrarvi, parte per cagion
delle montagne difese dai ribelli, e
parte per l'opposizione del fiume Dravo,
che conveniva valicare. Quello che s'inviò
per la Carintia, ebbe più fortuna,
benchè in tre luoghi se gli opponesse il
nemico, che tre volte restò sbaragliato.
Liudevito intanto si tenea forte in un castello
inespugnabile della montagna, senza
uscire in campagna, e senza parlar di
pace. Unitosi poi insieme i tre eserciti,
misero a ferro e a fuoco quasi tutta quella
contrada. Alla testa dell'esercito italiano
era <i>Baldrico</i> duca o pur marchese
del Friuli. Nel ritorno a casa passando
egli per la Carniola, que' popoli, <i>qui Carcasovum
fluvium habitant</i> (si dee scrivere,
<i>qui circa Savum fluvium habitant</i>)
confinanti col Friuli, se gli arrenderono,
ed altrettanto fece una parte della Carintia,
che dianzi s'era data a Liudevito. In
quest'anno ancora fu guerra in Ispagna
contra di <i>Abulaz</i> re de' Saraceni.
E nel mare d'Italia otto navi di mercatanti
venendo dalla Sardegna in Italia,
rimasero prese dai Saraceni, e affondate
in mare. Gli Annali dei Franchi ci hanno
taciuta una particolarità importante per
l'Italia: cioè, che in quest'anno l'imperador
Lodovico concedè al primogenito
suo <i>Lottario</i>, già dichiarato imperadore
nell'anno 817, il regno d'Italia. Ma questo
fatto, siccome han dimostrato con
varii esempli i padri Cointe, Mabillone e
Pagi, abbastanza si raccoglie dall'epoca
usata in varie carte sì entro che fuori
<span class="pagenum" id="Page_528">[528]</span>
d'Italia, che ebbe principio nell'anno presente.
In pruova di ciò addurrò anch'io
varie pergamene da me vedute, ed altre
si possono vedere nelle mie Antichità
italiche <span class="fnote">[Antiquit. Ital., Dissert. X.]</span>. Il padre Pagi <span class="fnote">[Pagius, ad Ann. Baron.]</span> crede che
essa epoca avesse principio prima del dì
ultimo di maggio dell'anno presente.
Deduco io da un suo diploma, da me
rapportato altrove <span class="fnote">[Antiquit. Ital., Dissert. LXXIII.]</span>, ch'essa era cominciata
anche prima del dì 3 di febbraio,
essendo quel documento dato <i>III nonas
februarias, anno, Christo propitio, imperii
domni Hlotharii imperatoris XVIII,
Indictione XV,</i> cioè nell'anno 837, giacchè
l'epoca dell'imperio denotava quella
del regno. Dirò di più: puossi anche dubitare,
per quanto proposi nelle Antichità
italiane <span class="fnote">[Ibid., Dissert. X.]</span>, che tale epoca prendesse
principio negli ultimi mesi dell'anno 819;
sopra di che lascerò disputarne ad altri.
Comunque sia, a noi basti di sapere che
al regno d'Italia fu dato in quest'anno
(se pur ciò non seguì nel precedente)
un nuovo re, e questi fu <i>Lottario</i>, imperadore,
il quale non andrà molto che
vedremo venire a prenderne il possesso.
</p>

<hr />
</div>

<div class="chapter">
<h2 class="hidden" id="DCCCXXI">DCCCXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Pasquale</span> papa 5.</td>
  </tr>
  <tr>
    <td><span class="smcap">Lodovico Pio</span> imperadore 8.</td>
  </tr>
  <tr>
    <td><span class="smcap">Lottario</span> imperadore e re di Italia 2.</td>
  </tr>
</table>

<p>
Trovavasi a Nimega l'<i>imperador Lodovico</i>
dopo Pasqua, ed ivi nella dieta dei
suoi conti magnati confermò la partizion
degli stati fra' suoi figliuoli, precedentemente
da lui fatta nell'anno 817.
Leggesi questa presso il Baluzio <span class="fnote">[Baluz., Capitular. Reg. Franc., tom. 1, p. 573.]</span>. Di
<i>Lottario</i> altro non è detto, se non che
era stato dichiarato compagno e successore
nell'imperio. Al re <i>Pippino</i> viene
assegnata l'Aquitania, la Guascogna, la
Linguadoca e la Marca di Tolosa con
<span class="pagenum" id="Page_529">[529]</span>
quattro altri comitati; a <i>Lodovico</i> re la
Baviera, la Carintia, la Boemia, e ciò
che apparteneva alla monarchia franzese
nella Schiavonia e Pannonia. Comanda
poi che i due minori fratelli non possano
ammogliarsi <span class="fnote">[Eginh., Annal. Franc. Annal. Franc. Bertiniani.]</span>, nè far pace o guerra
senza il consiglio o consenso del fratello
maggiore, cioè dell'<i>imperadore Lottario</i>.
Colà arrivarono nello stesso tempo i legati
di <i>papa Pasquale</i> cioè <i>Pietro Vescovo</i>
di Cento Celle, oggidì Cività Vecchia,
e Leone nomenclatore. Il suggetto di tale
ambasciata restò nella penna agli storici.
Furono essi prontamente ammessi all'udienza
e rispediti. Fecesi ancora in
quest'anno una spedizione degli eserciti
nella Pannonia contra del ribello <i>Liudevito</i>
duca, ed altro non si sa operato da
essi, fuorchè l'aver dato il sacco dovunque
arrivarono. Nel mese poi di ottobre
nella villa di Teodone, essendo stata intimata
colà una dieta generale, quivi il
giovane imperador <i>Lottario</i> prese per
moglie <i>Ermengarda</i> figliuola di <i>Ugo conte</i> <span class="fnote">[Eccard., Hist. Genealog. Domus Habsburg.]</span>,
discendente da <i>Eticone</i> duca d'Alemagna:
<i>Qui erat de stirpe cujusdam ducis
nomine Edith</i>, scrive Tegano <span class="fnote">[Thegan., de Gest. Ludovici Pii, num. 28.]</span>. Informato
il romano pontefice che si aveano
a celebrar queste nozze, vi spedì anch'egli
i suoi legati, cioè Teodoro primicerio
e Floro, che portarono dei gran
regali agli Augusti sposi. E allora fu che
il piissimo imperador Lodovico, mosso
a compassione (probabilmente ancora
per le istanze e preghiere del suddetto
papa) verso gli esiliati a cagion della
congiura del fu re d'Italia <i>Bernardo</i>, li
fece venire alla sua presenza <span class="fnote">[Annal. Franc. Lauresham. Annal. Franc.
Bertiniani.]</span>, nè solamente
donò loro la vita e la libertà,
ma eziandio fece loro restituire tutto
quanto dei lor beni era venuto in potere
del fisco. Negli Annali di Fulda più precisamente
sta scritto che <i>singulos in statum
pristinum restituit</i>. Di qui han preso
<span class="pagenum" id="Page_530">[530]</span>
giusto motivo il Puricelli, l'Ughelli e il
padre Papebrochio di credere che <i>Anselmo</i>
arcivescovo di Milano se ne tornasse
alla sua cattedra, e morisse placidamente
fra' suoi. <i>Wolfoldo</i> vescovo di
Cremona (chiamato dall'Ughelli <span class="fnote">[Ughell., tom. 4 Ital. Sacr.]</span>, non
so con qual fondamento modenese) scrive
il medesimo autore che mancò di vita
nell'esilio, ma senza addurne pruova alcuna.
<i>Teodolfo</i> ancora vescovo d'Orleans
fu partecipe di questo perdono; ma comune
opinione è ch'egli poco ne godesse,
e che terminasse da lì a non molto i
suoi giorni. Anzi, se è vero quanto scrive
Letaldo monaco miciacense <span class="fnote">[Letald., de Miracul. S. Maximini, cap. 13.]</span>, il veleno
fu quello che il levò di vita, a lui
dato da chi nel tempo di sua disgrazia
avea occupati i suoi beni. Già dicemmo
all'anno 814 che il celebre <i>Adalardo</i>, abbate
della vecchia Corbeia, era stato per
meri sospetti relegato in un monistero
d'Aquitania. A lui pure fece grazia in
quest'anno l'imperadore, e il rimise in
possesso della sua badia. Avenne in
questi tempi che <i>Fortunato patriarca di
Grado</i> fu accusato da Tiberio suo prete
presso l'imperador Lodovico d'infedeltà <span class="fnote">[Eginh., Annal. Franc. Annal. Franc. Bertiniani.]</span>,
quasi che egli esortasse <i>Liudevito</i>
duca dell'inferiore Pannonia a persistere
nella sua ribellione, ed in oltre con inviargli
de' muratori gli desse aiuto a fortificar
le sue castella. Fu perciò citato
che venisse alla corte. Mostrò egli a tutta
prima prontezza ad ubbidire, e a tal
effetto passò in Istria. Poscia, fingendo
di andare alla città di Grado, ed occultato
il suo disegno ai suoi stessi domestici,
all'improvviso segretamente s'imbarcò,
e portossi a Fara, città della Dalmazia,
dove rivelò a Giovanni, governator
della provincia per l'imperador greco,
i motivi della sua fuga; e questi presane
la protezione, non tardò a spedirlo
per mare a Costantinopoli. Non ebbe
contezza di questo fatto Andrea Dandolo
<span class="pagenum" id="Page_531">[531]</span>
nella sua Cronica di Venezia. Fu in quest'anno
nel mese d'agosto tenuto un
placito, ossia pubblico giudizio nella città
di Norcia del ducato spoletino <span class="fnote">[Chron. Farfens.]</span>, da
<i>Aledramo conte</i>, e da <i>Adelardo</i> e <i>Leone</i>,
vassali e messi spediti da <i>Lodovico magno
imperadore, ad singulorum hominum
causas audiendas et deliberandas</i>. Aveano
sessione nel medesimo giudizio <i>Guinigiso</i>
e <i>Gerardo duchi, Sigoaldo</i> vescovo di
Spoleti, <i>Magio, Ittone</i> e <i>Liutardo</i> parimente
vescovi con altri abati, vassi e
gastaldi. Aveva il suddetto Guinigiso duca
di Spoleti confiscato <i>ad regiam partem</i>,
cioè applicato alla camera del re d'Italia
(il che la conoscere chi fosse il sovrano
di Spoleti) i beni di un certo Paolo,
che i monaci di Farfa pretendeano
donati al loro monistero, ed anche posseduti
da loro. La decision fu in favore
d'<i>Ingoaldo</i> abate di Farfa. L'aver trovato
nella carta di questo placito con
<i>Guinigiso duca Gerardo duca</i>, diede, credo
io, motivo a chi fece il catalogo dei
duchi di Spoleti, anteposto alla Cronica
farfense, di registrarlo fra i duchi di
quella contrada; e tale l'hanno tenuto
il padre Mabillone, il padre Pagi e l'Eccardo.
Anzi il conte Campelli, siccome
di sopra accennai, spacciò francamente
per figliuolo di Guinigiso questo <i>Gerardo
duca</i>. Io senza altre pruove non ardirei
di asserirlo duca di Spoleti, perchè potè
essere duca d'altro paese, ed essere capitato
a Norcia per suoi affari; sapendo
noi che s'invitavano ai placiti i più riguardevoli
signori che quivi allora si trovavano.
Abbiamo già veduto che nei vicini
stati della Chiesa i governatori delle
città portavano il titolo di duca. Nè di
questo Gerardo si truova più menzione;
ed essendo passato a miglior vita nell'anno
seguente <i>Guinigiso</i>, duca indubitato
di Spoleti, vedremo che gli succede
<i>Suppone</i>, senza che più si parli di Gerardo.
Però tali riflessioni fanno me andar
guardingo a concedergli luogo fra i duchi
di Spoleti. Al più si potrebbe sospettare
<span class="pagenum" id="Page_532">[532]</span>
che fosse stato duca di Camerino.
Abbiamo poi dal Dandolo <span class="fnote">[Dandulus, Chron., tom. 12 Rer. Ital.]</span> che <i>Angelo
Particiaco</i> doge di Venezia, udita l'assunzione
al trono imperiale d'Oriente di
<i>Michele Balbo</i>, gli spedì per suo ambasciatore
<i>Angelo</i> figliuolo di <i>Giustiniano</i>
suo figliuolo, che avea per moglie una
nobil donna per nome Romana. Ma questi
giunto a Costantinopoli, da lì a pochi
giorni s'infermò e morì.
</p>

<hr />
</div>

<div class="chapter">
<h2 class="hidden" id="DCCCXXII">DCCCXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Pasquale</span> papa 6.</td>
  </tr>
  <tr>
    <td><span class="smcap">Lodovico Pio</span> imperadore 9.</td>
  </tr>
  <tr>
    <td><span class="smcap">Lottario</span> imp. e re d'Italia 3.</td>
  </tr>
</table>

<p>
Per attestato di Eginardo e d'altri
antichi annalisti, l'anno fu questo in cui
l'<i>imperador Lodovico</i>, trovandosi nella
dieta di Attignì, che fu universale di tutto
l'imperio, e v'intervennero anche i legati
del papa, si riconciliò con <i>Drogone,
Teodorico</i> ed <i>Ugo</i>, suoi fratelli bastardi <span class="fnote">[Hincmarus, de Divor. Lotharii Regis.]</span>,
ch'egli nell'anno 818 avea forzati a prendere
l'abito monastico. A Drogone diede
nell'anno seguente il vescovato di
Metz, ad Ugo varii monisteri, Teodorico
verisimilmente col morir poco appresso
non godè dei benefizii a lui pure compartiti
o destinati dal fratello Augusto. Si
accusò ancora pubblicamente il religiosissimo
imperadore della crudeltà usata
contra di <i>Bernardo re d'Italia</i> suo nipote,
e di quanto aveva operato contra di
<i>Adalardo</i> abate e di <i>Walla</i> suo fratello,
personaggi illustri della real famiglia; e
ne domandò e ne fece pubblica penitenza.
Dopo la dieta di Attignì <span class="fnote">[Annal. Franc. Eginhard.]</span> egli spedì
l'Augusto <i>Lottario</i> suo primogenito al
governo dell'Italia, e gli mise a' fianchi
il suddetto <i>Walla</i>, già fatto monaco e
<i>Gerungo</i> che era <i>ostiariorum magister</i> nella
sua corte, acciochè essendo esso suo
figliuolo tuttavia giovane ed inesperto, si
regolasse negli affari del regno col loro
consiglio. Questo Walla abate, nella vita
<span class="pagenum" id="Page_533">[533]</span>
di lui scritta da Pascasio Ratberto, e pubblicata
dal padre Mabillone <span class="fnote">[Mabill., Saecul. Bened. IV, P. 1.]</span>, è chiamato
<i>paedagogus Augusti Caesaris</i>; noi
diremmo <i>aio di Lottario imperadore</i>. Son
di parere il suddetto padre Mabillone <span class="fnote">[Idem, lib. 2. cap. 26, de Re Diplom.]</span>
e il padre Pagi <span class="fnote">[Pagius, in Crit. Baron.]</span> che da questo ingresso
di Lottario cominciasse un'altra epoca,
che dicono incontrarsi in alcuni diplomi.
Veramente nell'insigne archivio
dell'arcivescovato di Lucca ho io vedute
varie pergamene segnate con gli anni di
esso imperador Lottario, <i>postquam in Italiam
ingressus est</i>. Una di quelle fu scritta
<i>Anno XXVIII. Hlotharii imperatoris,
postquam, ec. Indictione XIII, nono kal.
martias</i>, cioè nell'anno 850. Ma questa
epoca pare dedotta dall'anno seguente
823, poichè in Lucca non si contavano
peranche nel febbraio dell'anno presente
gli anni di Lottario, ciò constando
da un placito tenuto da due Scabini, dove
son queste parole: <i>Facta notitia judicati
in regno Dno nro Hludovvic magni
imperatoris, anno imperii ejus nono, mense
aprile, Indictione quintadecima,</i> cioè
nell'anno 822, dove non si vede menzione
di Lottario. Un'altra carta vidi
scritta <i>regnante. D. N. Hlothario imperatore
Augusto, anno imperii ejus postquam
in Italia ingressus est, trigesimo tertio,
et figlio ejus D. N. Hludovvico idemque
imperator, anno sexto, decimo kal. octobris,
Indictione quarta.</i> Un'altra ha le
seguenti note: <i>Anno XXV. Hlotarii imperatoris
postquam in Italia ingressus est,
V nonas martias, Indictione X,</i> cioè nell'anno
847, a dì 3 di marzo. Questa
epoca, che mi sembra dedotta dall'anno
presente, non s'accorda colle precedenti;
e però lascerò sopra di ciò disputare
a chi ha più abbondanza di tempo.
</p>

<p>
Abbiamo a quest'anno le seguenti
parole di Eginardo <span class="fnote">[Eginhardus, Annal. Franc.]</span>, alle quali son
conformi quelle d'altri annalisti <span class="fnote">[Annales Franc. Bertiniani.]</span>. <i>Vinigisus
<span class="pagenum" id="Page_534">[534]</span>
dux spoletanus, jam senio confectus,
habitu saeculari deposito, monasticae
se mancipavit conversationi; at
non multo post tactus corporis infirmitate
decessit. In cujus locum Suppo Brixiae
comes substitutus est</i>. Sicchè nell'anno
presente <i>Guinigiso</i> duca di Spoleti si fece
monaco, e poco dappoi compiè il corso
della sua vita, e in luogo suo fu sostituito
dagl'imperadori Lodovico e Lottario
<i>Suppone</i> conte di Brescia. Questo <i>Guinigiso</i>
vien chiamato <i>il secondo</i> dal padre
Mabillone <span class="fnote">[Mabillon., Annal. Benedictin., ad hunc ann.]</span>, perchè nel catalogo anteposto
da me alla Cronica di Farfa si legge
due volte <i>Guinichus dux</i>. Ma siccome
ho di sopra avvertito, un solo <i>Guinigiso</i>
governò quel ducato, e ciò a noi viene
anche insinuato dal <i>jam senio confectus</i>.
Il conte Campelli ed altri hanno poi creduto
ch'egli non lasciasse dopo di sè
prole maschile; ma il suddetto padre
Mabillone pretende che restasse di lui
un figliuolo similmente appellato Guinigiso;
perchè in un placito tenuto nella
città di Spoleti <i>anno Ludovici et Lotharii
imperatorum decimo et quarto, mense
aprili, Indictione I</i>, cioè nell'anno seguente
823, <i>Ingoaldo</i> abate di Farfa ricuperò
una corte a lui usurpata da <i>Guinigiso
vasso dell'imperadore</i>. Per chiarirsi
meglio di ciò converrebbe aver sotto
gli occhi il placito stesso, e vedere se
questo Guinigiso è allora vivente; e
quando sia vivo, se apparisca figliuolo
del defunto duca Guinigiso, potendo altre
persone fuori della di lui casa aver
portato il medesimo nome. Per altro non
è da fidarsi molto del catalogo suddetto,
al vedere che in esso non è dipoi fatta
menzione di <i>Suppone</i>, che senza fallo
succedette in quel ducato. Secondo i sopraccitati
Annali, in quest'anno ancora
l'esercito d'Italia fu spedito contra di
<i>Liudevito</i> duca ribello nella Pannonia.
Costui, veggendo appressarsi le armi nemiche,
abbandonata la città di Siscia,
oggidì Sissec, posta alla sboccatura del
Savo, si ricoverò appresso i Sorabi, creduti
<span class="pagenum" id="Page_535">[535]</span>
dall'Eccardo gli stessi che i Serbi, o
Servi, da lì innanzi padroni della Servia.
L'Astronomo <span class="fnote">[Astronomus, in Vita Ludovici Pii.]</span> scrive ch'egli <i>ad quemdam
principem Delmatiae venit</i>. Ammesso
da quel principetto in una sua città, il
pagò da par suo di questo benefizio, perchè
ammazzatolo s'impadronì della città
medesima. Finalmente o pentito daddovero,
o fingendosi pentito, mandò all'imperador
Lodovico alcuni de' suoi a
chiedere misericordia, con promessa ancora
di comparire davanti a lui in persona.
Ma il barbaro fu poscia nell'anno
seguente ucciso da uno de' suoi: con
che diede fine a tante sciagure per sua
cagione accadute alla Pannonia. Abbiamo
parimente dal Porfirogenneta <span class="fnote">[Constantinus Porphyrogenn. de Administr.
Imper. cap. 22.]</span> e dal
continuator di Teofane <span class="fnote">[Continuator Chron. Theoph.]</span>, che i Saraceni,
e, quel che può recar più maraviglia,
i Saraceni di Spagna, s'impadronirono
in quest'anno dell'isola di Creta. Credesi
che i medesimi coll'aver quivi fabbricata
la città appellata <i>Candia</i>, fecero col
tempo mutare all'isola il nome. Avendo
spedito <i>Deusdedit</i> vescovo di Modena un
suo prete all'imperador Lodovico, ottenne
la conferma de' privilegii conceduti
al vescovato di Modena, ossia alla <i>chiesa
di san Geminiano</i>, dai re longobardi, e
dei beni spettanti alla medesima, fra' quali
era un molino, <i>quod pertinebat ad curtem
regis civitatis Novae</i>. Presso il Sillingardi
e presso l'Ughelli <span class="fnote">[Ughell., Ital. Sacr., tom. 2.]</span>, quel diploma
è scorretto in molti siti, e specialmente
nel fine. L'originale ha: <i>Durandus
diaconus ad vicem Fridugisi recognovi et
subscripsi. Data sexto idus februarias, anno
Christo propitio VIIII imperii domni
Hludovici piissimi Augusti, Indictione XV.
Actum Aquisgrani palatio regio.</i>
</p>

<p>
<span class="pagenum" id="Page_536">[536]</span>
</p>

<hr />
</div>

<div class="chapter">
<h2 class="hidden" id="DCCCXXIII">DCCCXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Pasquale</span> papa 7.</td>
  </tr>
  <tr>
    <td><span class="smcap">Lodovico Pio</span> imperadore 10.</td>
  </tr>
  <tr>
    <td><span class="smcap">Lottario</span> imperadore e re d'Italia 4 e 1.</td>
  </tr>
</table>

<p>
Per attestato di Eginardo <span class="fnote">[Eginh., Annal. Francor.]</span>, dell'autore
della vita di Lodovico Pio <span class="fnote">[Anonymus, in Vit. Ludov. Pii.]</span> e d'altri
annalisti antichi <span class="fnote">[Annales Franc. Bertiniani, etc.]</span>, l'<i>imperadore Lottario</i>
già venuto in Italia, dopo avere per
ordine del padre atteso a rendere giustizia
ai popoli in diversi luoghi, già si preparava
per tornarsene in Francia, quando
fu inviato e pregato da <i>papa Pasquale
(rogante Paschale papa</i>) a portarsi a
Roma, per quivi ricevere la corona dell'imperio.
L'aveano ricevuta Carlo Magno
e Lodovico Pio dalle mani de' sommi
Pontefici; dovea premere a papa Pasquale
di conservare i suoi diritti, e di
non permettere che Lottario seguitasse
a farla da imperadore senza la solenne
funzione della coronazione, Pascasio Ratberto <span class="fnote">[Paschasius Ratbertus, in vita Wallae Ab.
apud Mabill.]</span>
ci fa sapere che <i>Lodovico Pio</i> anch'egli
concorse ad inviare colà il figliuolo,
mettendo in bocca di Lottario queste
parole verso il padre: <i>Ad eamdem sedem</i>
(di Roma) <i>clementer me vestra imperialis
eximietas misit, ad confirmandum in me,
quidquid pia dignatio vestra decreverat, ut
essem socius et consors, non minus sanctificatione,
quam potestate et nomine</i>. Ecco che
ad autenticare e confermare l'elezion di
un Augusto si richiedeva la coronazione
romana. <i>Unde</i> (soggiugne) <i>quia coram sancto
altare et coram sancto corpore beati Petri
principis Apostolorum a summo pontifice,
vestro ex consensu et voluntate benedictionem,
honorem et nomen suscepi imperialis
officii</i>. Andò in fatti Lottario a
Roma, dove fu accolto con gran pompa
<i>(clarissima ambitione)</i> dal sommo pontefice,
e nel solenne giorno di Pasqua,
<span class="pagenum" id="Page_537">[537]</span>
che in quest'anno cadde nel dì 3 di aprile,
fu maestosamente ornato della corona
imperiale, <i>et Augusti nomen accepit</i>,
come se cominciasse allora ad usar questo
glorioso titolo. Nelle giunte alla storia
di Paolo Diacono <span class="fnote">[Rer. Ital., tom. 2, P. I.]</span>, date alla luce
dal Freero, si legge all'anno 823: <i>Lotharius
imperator primo ad Italiam venit, et
diem sanctum Paschae Romae fecit Paschalis
quoque apostolicus potestatem,
quam prisci imperadores habuere, ei super
populum romanum concessit</i>. E di qui
prese principio un'epoca degli anni di
Lottario imperadore, che dipoi fu la più
usata in Italia ed altrove. Fu in questa
occasione del trovarsi in Roma l'imperador
Lottario che <i>Ingoaldo</i> abbate di Farfa,
come consta da un diploma del medesimo
Augusto dell'anno 840, rapportato
dal Du-Chesne e da me <span class="fnote">[Chron. Farfense, P. II, tom. 2 Rer. Ital.]</span> nella Cronica
di Farfa, reclamò nel concistoro, dove
erano <i>papa Pasquale</i> ed esso <i>Lottario
Augusto</i>, contra del medesimo papa, perchè
avea imposta al monistero di Farfa
una pensione contro i suoi privilegii.
<i>Postquam nos</i> (dice ivi Lottario) <i>divino
sibi nutu favente</i> (Lodovico Pio) <i>consortes
fecit imperii, ab eo in Italiam directi
sumus, et a summo invitati pontifice et
universali papa ac spirituali patre nostro
Paschali, quondam Romani venimus. Quo
dum in praesentia ejusdem domni apostolici
ac nostra, procerumque romanorum,
sive optimatum nostrorum, atque multorum
utriusque partis nobilium virorum
quaestiones agitarentur: inter ceteras altercationes,
jubente eodem domno apostolico,
advocatus suus nomine Sergius, interpellavit
virum venerabilem Ingoaldum
abbatem, dicens, quod idem Sabinense
monasterium</i> (cioè di Farfa) <i>ad jus et
dominationem Romanae Ecclesiae pertineret.</i>
Ma avendo l'abbate Ingoaldo prodotti
i diplomi dei re longobardi e di
Carlo Magno, da' quali appariva l'esenzione
del suddetto monistero, e che esso
era sotto la tutela dei re d'Italia, nè avendo
<span class="pagenum" id="Page_538">[538]</span>
che replicare in contrario l'avvocato
pontificio: il pontefice Pasquale riconobbe
di non avervi diritto alcuno, e
fece restituire all'abbate tutti i beni che
<i>ex eodem monasterio potestas antecessorum
ejusdem Paschalis papae injuste abstulerat.</i>
Rapporta il padre Pagi <span class="fnote">[Pagius, in Crit. Baron., ad ann. 824.]</span> questo
atto all'anno seguente; ma è certo
che si deve riferire al presente in cui era
tuttavia vivo papa Pasquale. Terminate
queste funzioni <span class="fnote">[Annales Francor. Metenses. Astronom., in
Vit. Ludovici Pii.]</span>, se ne tornò l'augusto
Lottario a Pavia, e di là nel mese di
giugno passò a visitar l'imperadore suo
padre, con dargli contezza delle giustizie
in parte fatte e in parte cominciate in
Italia. Il buono imperador Lodovico, standogli
forte a cuore il sollievo e buon regolamento
de' popoli, spedì allora in Italia
<i>Adalardo</i> conte del palazzo, con ordine di
prendere per suo compagno <i>Mauringo</i>
conte di Brescia, e di perfezionar gli affari
non terminati dal figliuolo.
</p>

<p>
Venuto l'autunno, tenne l'Augusto
Lodovico una dieta in Compiegne <span class="fnote">[Annales Lauresham. Astronom., in Vit.
Ludov. Pii.]</span>, e
colà pervennero nuove da Roma come
<i>Teodoro primicerio</i> della Chiesa romana,
e <i>Leone nomenclatore</i> suo genero (quel
medesimo probabilmente, che nell'anno
817 fu spedito da papa Pasquale a Lodovico
Pio) nel palazzo lateranense erano
stati prima accecati, e che loro dipoi
era stato mozzato il capo: <i>et hoc ideo
eis contigisse, quod se in omnibus fideliter
erga partes Lotharii juvenis imperatoris
egerant. Erant et qui dicerent, jussu
vel consilio Paschalis pontificis rem fuisse
perpetratam</i>. Dispiacque non poco all'imperadore
un tal fatto, ed incontanente
diede ordine ad <i>Adalongo abbate</i> di san
Vedasto e ad <i>Unfredo conte</i> di Coira, o
pur duca della Rezia, di mettersi in viaggio
alla volta di Roma, per fare una diligente
inquisizione di tali omicidii. In
questo mentre arrivarono alla corte i
<span class="pagenum" id="Page_539">[539]</span>
legati del papa, cioè <i>Giovanni vescovo</i> di
Selva Candida e <i>Benedetto arcidiacono</i>
della santa romana Chiesa, con incombenza
di pregar l'imperadore che non
prestasse fede a chi volea caricare il
pontefice dell'infamia d'aver consentito
alla morte di que' tali. Rispediti questi
colle convenevoli risposte, fu replicato
l'ordine ai legati imperiali di passare a
Roma ad esaminar questo fatto. Andarono,
ma non poterono raccogliere la
certezza come fosse passato l'affare;
perchè papa Pasquale si era giustificato
col giuramento preso davanti ad un gran
numero di vescovi, asserendo di non aver
avuta parte in quegli omicidii. Per altro
si trovò che il papa difendeva a spada
tratta gli autori di quella strage, perchè
erano della famiglia di s. Pietro, cioè
suoi cortigiani, sostenendo che gli uccisi
erano rei di lesa maestà, e però meritevolmente
uccisi. Furono spediti di nuovo
all'imperadore quattro legati pontificii
col ritorno degl'imperiali; ed egli
intese da loro la purgazione canonica
praticata dal papa, che tagliava il corso
ad ulteriori perquisizioni intorno alla
pretesa di lui complicità, e udite le scuse
degli uccisori (benchè mal volentieri),
lasciò morir questo processo senza vendicare
gli uccisi. <i>Occisorum vindictam
ultra persegui non valens, quamquam
multum volens ab inquisitione hujusmodi
cessandum existimavit</i>: son parole dello
Astronomo nella vita di Lodovico Pio.
Chi non vede nella sostanza e nel maneggio
di questo fatto la sovranità dell'imperadore
in Roma, è da credere che
abbia ben corta la vista. Sembra eziandio
che i papi allora non istendessero al
criminale la loro autorità, forse appartenendo
ciò al prefetto di Roma, postovi
dall'imperadore; ma ciò io non oso asserirlo.
Nel dì 13 di giugno dell'anno
presente l'<i>imperadrice Giuditta</i> partorì
in Francfort all'Augusto suo consorte
un figliuolo, a cui fu posto il nome di
<i>Carlo</i>: figliuolo, che diede col tempo occasione
ad incredibili sconcerti nella
<span class="pagenum" id="Page_540">[540]</span>
monarchia franzese. Egli è celebre nella
storia col nome di <i>Carlo Calvo</i>. Noi, andando
innanzi, il vedremo un dì imperadore.
Per altro in quest'anno s'unì
insieme una gran frotta di disgrazie
in Francia, perchè un fiero tremuoto
fece traballare Aquisgrana, s'udirono
di notte dei suoni insoliti; caddero furiose
gragnuole ed assaissimi fulmini, continuò
la mortalità degli uomini e delle
bestie, ventitrè ville della Sassonia restarono
distrutte dal fuoco, creduto del
cielo. Abbiamo ancora dagli Annali dei
Franchi che in quest'anno nella terra
di Gravedona sul lago di Como una vecchia
e già scolorita immagine della beatissima
Vergine con Gesù Bambino in
braccio, adorato dai Magi, per due giorni
mandò splendor sì chiaro, che fu cagione
di maraviglia a tutti; nè questa
irradiazione si stendeva ai Magi. Della
verità di questo miracolo io non fo la
sigurtà ad alcuno. Così fatti prodigii e
disavventure tennero forte inquieto l'animo
del piissimo imperadore, di maniera
che ricorse ai digiuni e alle orazioni dei
sacerdoti, e alle limosine, a fin di placare
lo sdegno di Dio, con farsi francamente
a credere che tanti malanni presagissero
qualche gran rovina al genere umano.
Già avea terminato il corso di sua vita
<i>Bonifazio conte di Lucca</i>, e verisimilmente
<i>marchese di Toscana</i>, del quale parlammo
di sopra all'anno 813. Ebbe per
successore, in quel governo, <i>Bonifazio II</i>
suo figliuolo. Ciò si ricava da uno strumento
rapportato da Cosimo della Renna <span class="fnote">[Renna, Serie de' duchi di Toscana, P. I,
pag. 95.]</span>,
e scritto <i>regnante domno nostro
Hludovicus serenissimus Augustus, a Deo
coronatus, magnus et pacificus imperator,
anno imperii ejus decimo, et domni nostri
Hlotarii gloriosissimi Angusti filii et in
Italia anno primo, III nonas mensis octobris,
Indictione secunda</i>, cominciata nel
settembre di quest'anno. Quivi <i>Richilda
filia bonae memoriae Bonifati comiti, natio
Baivariorum</i>, badessa di s. Benedetto
<span class="pagenum" id="Page_541">[541]</span>
nella città di Lucca, promette ubbidienza
a <i>Pietro vescovo</i> e ad <i>Odelberto abbate</i> di
san Salvatore di Sesto. Dopo la di lei
sottoscrizione seguita quella di <i>Bonifazio
conte</i> suo <i>fratello</i> con queste parole:
<i>Signum manus Bonifati comitis germanus
suprascriptae abbatissae, per cujus licentiam
hoc factum est</i>. Sicchè nel governo
di Lucca era già succeduto <i>Bonifazio
II conte</i>, che verisimilmente fu anche
marchese di Toscana per le ragioni
che addurremo nell'anno 828.
</p>

<hr />
</div>

<div class="chapter">
<h2 class="hidden" id="DCCCXXIV">DCCCXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXIV</span>. Indizione <span class="scp">II</span>.</td>
  </tr>
  <tr>
    <td><span class="smcap">Eugenio</span> II papa 1.</td>
  </tr>
  <tr>
    <td><span class="smcap">Lodovico Pio</span> imperad. 11.</td>
  </tr>
  <tr>
    <td><span class="smcap">Lottario</span> imperadore e re di Italia 5 e 2.</td>
  </tr>
</table>

<p>
Ritornarono a Roma i legati, già
spediti da <i>papa Pasquale</i> per discolparsi
presso l'imperador Lodovico <span class="fnote">[Annal. Franc. Eginhardi. Annal. Franc.
Bertiniani et alii.]</span>; ma
trovarono esso papa gravemente malato;
e in fatti da lì a pochi dì accadde la
morte sua. Non se ne sa bene il dì preciso,
nè se in gennaio o febbraio, o pure
più tardi. Anastasio <span class="fnote">[Anastas. Bibliothecar., in Vita Pascal.]</span> scrive ch'egli
fece una solenne traslazione del corpo di
santa Cecilia vergine e martire; trasportò
quelli d'altri santi; riscosse molti schiavi
cristiani dalle mani degl'infedeli, riparò
molte chiese rovinate; e lasciò dappertutto
memorie illustri della sua pia munificenza
verso d'esse chiese e verso de' poveri.
Si venne all'elezion del nuovo pontefice,
e non s'accordando il popolo, due ne
furono eletti; ma prevalendo la fazione
de' nobili, restò canonicamente prescelto
ed ordinato <i>Eugenio</i>, <i>secondo</i> di questo
nome, che era prima arciprete di santa Sabina.
Ne fu portata subito la nuova all'imperador
Lodovico da Quirino suddiacono;
e non resta sentore che fosse fatta doglianza
alcuna per la sua consecrazione, la qual
nondimeno pare seguita poco dopo l'elezione
sua; se non che abbiamo dagli
<span class="pagenum" id="Page_542">[542]</span>
Annali de' Franchi, avere in questi tempi
l'Augusto Lodovico presa la risoluzione
d'inviare a Roma il figliuolo Lottario
imperadore, <i>ut vice sua functus, ea, quae
rerum necessitas flagitare videbatur, cum
novo pontifice, populoque romano, statueret
atque firmaret</i>. Dopo la metà d'agosto si
mise in viaggio esso Lottario, accompagnato
da <i>Ilduino abate</i> di s. Dionisio, e
arcicappellano di Francia; e giunto a Roma
fu onorevolmente ricevuto da papa
Eugenio. <i>Cui quum injuncta sibi patefecisset</i>
(son parole d'Eginardo) <i>statum
populi romani, jamdudum quorumdam,
perversitate pontificum depravatum, memorati
pontificis benevola assensione ita
correxit, ut omnes, qui rerum suarum direptione
graviter fuerant desolati, de receptione
bonorum suorum, quae per illius
adventum, Deo donante receperant, magnifice
sunt consolati</i>. Anche Pascasio
Ratberto <span class="fnote">[Paschasius Ratbertus, in Vit. Wallae Ab.,
lib. 1.]</span> scrive che il celebre <i>Walla
abbate</i> si adoperò molto perchè fosse
eletto e consecrato <i>Eugenio</i>, santissimo
vescovo della sede apostolica, <i>in cujus
ordinatione plurimum laborasse dicitur,
si quo modo per eum deinceps corrigerentur,
quae diu negligentius a plurimis
fuerant depravata</i>. Odasi inoltre l'autore
della vita di Lodovico Pio <span class="fnote">[Astronomus, in Vit. Ludovici Pii.]</span>, che dopo
aver detto il buon accoglimento fatto dal
papa al giovane imperador Lottario, aggiugne:
<i>quumque de his, quae acciderant,
quereretur, quare scilicet hi, qui imperatori
et Francis fideles fuerant, iniqua nece
peremti fuerint, et qui superviverent, ludibrio
reliquis forent et haberentur; quare
etiam tantae querelae adversus Romanorum
pontifices, judicesque sonarent: repertum
est, quod quorumdam pontificum vel
ignorantia vel desidia, sed et judicum
caeca et inexplebili cupiditate, multorum
praedia injuste fuerint confiscata. Ideoque
reddendo, quae injuste fuerant sublata,
Lotharius magnam populo romano creavit
laetitiam. Statutum est etiam JUXTA
<span class="pagenum" id="Page_543">[543]</span>
ANTIQUUM MOREM, ut EX LATERE IMPERATORIS
mitterentur, qui judiciariam
exercentes potestatem, justitiam omni populo
facerent, et tempore, quo visum foret
imperatori, aequa lance penderent</i>. Sicchè
ai disordini passati si rimediò coll'obbligare
la camera pontificia alla restituzion
dei beni indebitamente confiscati; e si
provvide all'avvenire col deputar giudici
<i>ex latere imperatoris</i>, che amministrassero
giustizia a tutto il popolo, e durassero
nell'impiego per quel tempo che paresse
all'imperadore medesimo. Atti tali non
credo che abbiano bisogna di spiegazione.
E probabilmente fu in tal congiuntura che
l'imperadore Lottario, trovati in Roma
dei giudici rei di concussioni ed ingiustizie,
li gastigò con inviarli alle prigioni in
Francia. Ma col tempo papa Eugenio
tanto si adoperò che riebbero la libertà.
Nella vita breve d'esso papa scrive Anastasio <span class="fnote">[Anastas. Bibliothec., in Vit. Eugenii II.]</span>:
<i>Hujus diebus romani judices,
qui in Francia tenebantur captivi, reversi
sunt, quos in parentum propria ingredi permisit,
et eis non modicas res ex patriarchio
lateranensi praebuit, quia erant pene omnibus
facultatibus destituti</i>. Oltre a ciò, pel
buon governo di Roma Lottario Augusto
pubblicò alcune costituzioni, pubblicate
dal cardinal Baronio <span class="fnote">[Baron., in Annal. Eccl.]</span>, ma più copiose
presso l'Olstenio <span class="fnote">[Holstenius, Collect. Rom., P. II.]</span>. Nella prima egli
ordina che chiunque ha spezial privilegio,
dipendenza e patrocinio del papa e
dell'imperadore (<i>sub speciali defensione
domni apostolici, seu nostra</i>), inviolabilmente
ne goda, sotto pena della vita a
chi li molestasse. Vedemmo di sopra il
monistero farfense posto <i>sub defensione
regum langobardorum et Caroli Magni</i>,
e sopra d'esso niun dominio per conto
del temporale avea il papa. Ivi similmente
comanda che si presti in tutto una
giusta ubbidienza al romano pontefice e
ai suoi duchi (governatori delle città) e
ai giudici da lui deputati a far giustizia.
Nella seconda son vietate le ruberie fatte
<span class="pagenum" id="Page_544">[544]</span>
in addietro, tanto vivente il papa, come
nella sede vacante. Nella terza si prescrive,
sotto pena d'esilio, che niuno impedisca
l'elezion del pontefice, e ad eleggerlo concorrano
quei soli Romani che v'hanno
diritto. Nella quarta vuole che sieno deputati
dei messi dall'imperadore, che ogni
anno informino esso Augusto, come si
portino i giudici nell'amministrazion della
giustizia, e come sia osservata l'imperial
costituzione. Decreta inoltre che in prima
istanza le querele contra i duchi o giudici
negligenti sieno portate al papa, acciocchè
egli tosto vi provvegga per mezzo de' suoi
deputati; o lo faccia sapere all'imperadore,
che manderà suoi messi per provvedere.
Nella quinta vuole che s'interroghi
tutto il senato e popolo romano, per
sapere con che legge voglia vivere, avvertendo
ognuno che se commetteran delitto
contra la legge da loro eletta e professata,
secondo quella saran gastigati per ordine
del pontefice e dell'imperadore. Va inteso
delle leggi romane, saliche, bavaresi, ripuarie
e longobarde, che tutte aveano
allora corso in Italia ed anche in Roma,
dove concorrevano tanti Longobardi e
Franzesi. Nella sesta trovandosi dei beni
occupati alla Chiesa romana da alcuni
potenti di Roma, sotto pretesto d'averli
ottenuti dai precedenti papi, vuole i
ministri imperiali, il più presto che si
possa, li facciano restituire. Nella settima
comanda che non si facciano dai Romani
ruberie ne' confini delle provincie suggette
al regno d'Italia; e che le già fatte
ed ogni altra ingiustizia occorse di qua e di
là sia corretta secondo le leggi. Nell'ottava
dà ordine, che compariscano alla sua presenza,
finchè egli si trova in Roma, tutt'i
duchi, giudici ed altri uffiziali del governo;
perchè ne vuol sapere il numero e i nomi,
e fare a cadauno un'ammonizione intorno
al ministero che gli è appoggiato. In ultimo
comanda ed esorta ciascuno che portino
in tutto ubbidienza e riverenza al romano
pontefice, se loro sta a cuore di goder
la grazia di Dio e d'esso imperadore.
Da queste ordinazioni risulta la signoria
<span class="pagenum" id="Page_545">[545]</span>
de' papi in Roma e nel suo ducato, ma insieme
la superiore degli Augusti. Tornò
poscia Lottario in Francia, e notificato al
padre come erano stati eseguiti in Roma
i di lui ordini, se ne rallegrò forte il buon
imperadore, e specialmente del bene fatto
agli oppressi sotto i precedenti pontificati.
</p>

<p>
Se vogliamo prestar fede al continuatore
anonimo della storia di Paolo Diacono <span class="fnote">[Rer. Italic., P. II, tom. 1.]</span>,
già pubblicato dal Freero, Lottario
imperatore solennizzò in Roma la
festa di san Martino, e fece fare tanto
egli come papa Eugenio al clero e popolo
romano il seguente giuramento: <i>Promitto
ego ille per Deum omnipotentem, et per
ista quatuor Evangelia et per hanc Crucem
Domini nostri Jesu Christi, et per
corpus beatissimi Petri principis Apostolorum,
quod ab hac die in futurum ero fidelis
dominis nostris imperatoribus Hludovico
et Hlothario, diebus vitae meae, juxta
vires et intellectum meum, sine fraude
atque malo ingenio, salva fide, quam
repromisi domino apostolico. Et quod non
consentiam, ut aliter in hac sede romana
fiat electio pontificis, nisi canonice et juste
secundum vires et intellectum meum;
et ille, qui electus fuerit, me consentiente
consecratus pontifex non fiat, priusquam
tale sacramentum faciat in praesentia
missi domini imperatoris et populi eum
juramento, quale dominus Eugenius papa
sponte pro conservatione omnium factum
habet per scriptum.</i> Ma noi non possiam
dare questo per documento sicuro,
stante il dirsi da quello scrittore che
<i>anno DCCCXXV Lotharius imperator iterum
ad Italiam veniens, missam sancti
Martini Romae celebravit</i>. Bensì nell'anno
presente 824 venne a Roma l'imperador
Lottario, e si può credere che vi
si trovasse nella festa di san Martino,
perchè solamente nel seguente anno tornò
in Francia; ma non sussiste la sua
venuta nell'anno 825. Anche il padre
Pagi <span class="fnote">[Pagius, ad Ann. Baron.]</span> per altre ragioni tien quell'autore
per molto posteriore a' tempi di Paolo
<span class="pagenum" id="Page_546">[546]</span>
Diacono. Giovan-Giorgio Eccardo <span class="fnote">[Eccard., Rer. Franc., lib. 28.]</span>
crede errato qui l'anno per colpa de' copisti.
Tolto ciò, non è inverisimile quell'atto
per i motivi che addurremo più
abbasso. Lo stesso padre Pagi lo riferisce
come cosa certa; e veramente papa
Eugenio, considerata la discordia accaduta
nella propria elezione, potè condiscendervi,
per rimediare ai disordini dell'avvenire.
Tuttavia lecito è a ciascuno
di sentire qui ciò che gli pare più verisimile.
Prima che il suddetto Augusto Lottario
imprendesse di quest'anno il viaggio
in Italia, trovandosi in Compiegne,
diede un diploma in favore di <i>Leone vescovo</i>
di Como, che si legge presso l'Ughelli <span class="fnote">[Ughell., Ital. Sacr., tom. 3.]</span>,
dove conferma alla di lui chiesa
i privilegii conceduti da Ansprando,
Cuniberto, Bertarido, Ariberto, Liutprando,
Rachisio, Astolfo e Lodovico suo padre,
e nominatamente <i>res quas Waldo
abbas praedicto Petro episcopo quaesivit,
quae erant sitae in Valle Tellina in ducatu
mediolanense</i>. Degno è d'osservazione
questo nome di <i>ducato di Milano</i>, e
che la Valtellina fosse in esso compresa.
Per altro quel diploma è pieno di spropositi,
e v'ha qualche giunta che non può
venir dall'originale, come è il dirsi sul
principio <i>Lotharius primus Augustus</i>. Quel
<i>primus</i> è stato aggiunto da qualche sciocco,
e così <i>Ludovicus secundus</i> e <i>Ludovicus
tertius</i> ne' susseguenti, quasichè gli
imperadori d'allora usassero i riti dei
tempi nostri. Negli Annali sacri del padre
Tatti <span class="fnote">[Tatti, Annali Sacri di Como, tom. 1.]</span> non compariscono così
macchiati que' diplomi. La data è questa:
<i>III nonas januarii anno, Christo propitio,
undecimo imperii domni Ludovici
piissimi Augusti, Lotharii filii ejus gloriosissimi
regnantis secundo, indictione
secunda, anno DCCCXXIV. Actum Compendio,
palatio regio</i>. Ma quell'anno dell'era
cristiana anch'esso è una giunta,
non essendo per anche stato in uso di
questi monarchi ne' loro diplomi, come
<span class="pagenum" id="Page_547">[547]</span>
risulta da tanti altri esempli. <i>L'anno secondo</i>
di Lottario, corrente nel dì 3 di
gennaio del presente anno, suppone una
epoca incominciata nell'anno 822. Un
altro diploma d'esso Lottario vien riferito
dal medesimo padre Tatti sotto il
precedente anno con queste note: <i>Datum
III nonas junii anno imperii domni Hludovici
serenissimi imperatoris X, regnique
Hlotharii gloriosissimi Augusti in Italia I,
Indictione prima. Actum Venonica Villa
Unfredi comitis, in Dei nomine feliciter.
Amen. Anno DCCCXXIII</i>. Si dee credere
aggiunto l'anno cristiano, perchè è fuor
di sito e non usato allora.
</p>

<p>
Fu costretto ancora in quest'anno
l'imperador Lodovico, per domare gli
umori inquieti de' popoli della minore
Bretagna, di portarsi con un potente
esercito in quella provincia, insieme coi
suoi due figliuoli <i>Pippino</i> e <i>Lodovico</i>. Secondo
gli abusi di que' tempi, anche i vescovi,
gli abati ed altri ecclesiastici, che
aveano de' vassalli, erano obbligati ad
intervenirvi coll'armi. E v'intervenne
appunto anche <i>Ermoldo Nigello</i> monaco,
anzi per quanto portano le conghietture,
abbate di Aniana, che racconta <span class="fnote">[Ermold. Nigellus, lib. 4, P. II, tom. 2
Rer. Ital.]</span> quella
guerra, con protestar nondimeno di
non aver combattuto, nè sparso il sangue
d'alcuno, e con aggiungere un motto
faceto del <i>re Pippino</i>, che al vedere la
bella figura di questo buon monaco guernito
d'armi, non potè contener le risa,
e gli disse che andasse a studiar lettere;
che questo era il suo mestiere, e non già
il maneggiar armi. Ecco le sue parole:
</p>

<div class="poem">
<p><i>Hic egomet scutum humeris ensemque revinctum</i></p>
<p class="i2"><i>Gessi, sed nemo me feriente dolet.</i></p>
<p><i>Pippin hoc aspiciens, risit, miratur et infit:</i></p>
<p class="i2"><i>Cede armis, frater, literam amato magis</i>.</p>
</div>

<p>
Questi erano i bei costumi d'allora,
che durarono anche dipoi gran tempo al
dispetto di tutte le doglianze de' sommi
pontefici e de' concilii, e benchè Carlo
<span class="pagenum" id="Page_548">[548]</span>
Magno avesse promesso di esentar gli
ecclesiastici della guerra. Per più di quaranta
giorni fu devastata la minore Bretagna,
tanto che quel popolo s'indusse
alla sommessione e a dar degli ostaggi
per sicurezza delle loro promesse. Vennero
nel novembre di quest'anno all'udienza
dell'imperador Lodovico <span class="fnote">[Annales Franc. Eginh. Annal. Franc.
Bertin., ec.]</span>
in Roano i legati di <i>Michele Balbo</i> imperadore
d'Oriente, per confermar la pace
fra l'uno e l'altro imperio, e gli presentarono
varii regali per parte del loro padrone.
Si servì di questa congiuntura
<i>Fortunato patriarca di Grado</i> per venire
anch'egli da Costantinopoli a trovar lo
imperadore desideroso d'essere rimesso
in sua grazia. Ma quegli ambasciatori
nulla parlarono in favore di lui; ne parlò
ben egli; ma l'imperadore il rimise
al papa, come a giudice competente dei
suoi pari. Secondochè scrive il Dandolo <span class="fnote">[Dandul., in Chron., tom. 12 Rer. Italic.]</span>:
questo patriarca terminò il corso
della sua instabile vita in Francia, e lasciò
per testamento alla chiesa di Grado
molti ricchi arredi ch'egli aveva acquistati
nelle varie sue vicende. Suo successore
nel patriarcato di Grado fu <i>Venerio</i>,
nato in Rialto, ossia nella nuova Venezia,
che rifabbricò in Grado molte chiese
malcondotte dalla lor vecchiaia. <i>Suppone</i>,
già da noi veduto duca di Spoleti, godè
per poco tempo della sua fortuna, perchè
per attestato degli Annali de' Franchi,
mancò di vita in quest'anno. Trovavasi
allora in Italia a rendere giustizia
ai popoli per ordine degl'imperadori <i>Adalardo
conte del palazzo</i>, appellato il Minore.
A lui fu conferito quel ducato; ma
appena passarono cinque mesi che anch'egli
sloggiò da questa vita. In suo
luogo venne dichiarato duca di Spoleti
<i>Mauringo ossia Moringo</i>, conte di Brescia,
che vedemmo nell'anno precedente delegato
anch'esso dall'imperador Lodovico
insieme col suddetto Adalardo. Strana
cosa parve che appena ricevuta la nuova
<span class="pagenum" id="Page_549">[549]</span>
della dignità a lui conferita, cadde
infermo, e passò similmente al paese dei
più. Pensa il conte Campelli <span class="fnote">[Campelli, Storia di Spoleti, lib. 16.]</span> che a lui
succedesse nel governo di Spoleti <i>Guido I,
ossia Guidone</i> o <i>Widone</i>; ma di ciò
parleremo più abbasso. Nè vo' lasciar
di dire che i legati dell'imperador greco
portarono all'Augusto Lodovico lettere
del loro padrone, dove si trattava del
culto delle sacre immagini, contra le quali
esso Michele imperadore palesemente
s'era dichiarato, per veder di tirare nel
suo partito il regno de' Franchi. Lodovico
poscia inviò tutti costoro a Roma,
acciocchè di questo affare risguardante
la Chiesa ne fosse giudice il solo romano
pontefice. Se vogliam credere ad essi
Greci, molte superstizioni e molti abusi
s'erano introdotti nella venerazion delle
immagini. Ora Lodovico a cui dispiaceva
la dissension della Chiesa per questo
affare, spedì anch'egli al papa i suoi legati,
con chiedergli licenza di tener delle
conferenze coi vescovi per disaminar
questo punto, benchè già deciso nel concilio
niceno II.
</p>

<hr />
</div>

<div class="chapter">
<h2 class="hidden" id="DCCCXXV">DCCCXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXV</span>. Indizione <span class="scp">III</span>.</td>
  </tr>
  <tr>
    <td><span class="smcap">Eugenio II</span> papa 2.</td>
  </tr>
  <tr>
    <td><span class="smcap">Lodovico Pio</span> imperadore 12.</td>
  </tr>
  <tr>
    <td><span class="smcap">Lottario</span> imperadore e re di Italia 6 e 3.</td>
  </tr>
</table>

<p>
Fu in fatti nel novembre dell'anno
presente tenuta in Parigi una copiosa
conferenza di vescovi per riconoscere,
se culto si dovesse, e quale, alle sacre
immagini, e si trovarono que' prelati
conformi in alcuni punti alla dottrina
della Chiesa romana, stabilita nel suddetto
concilio di Nicea, ma discordi in
altri. Essendo fuori dell'assunto, ch'io
ho preso, una tal controversia, rimetto i
lettori bramosi di prenderne conoscenza,
a quanto sopra di ciò hanno scritto il
cardinal Baronio <span class="fnote">[Baron., Annal. in Eccl.]</span>, il padre
<span class="pagenum" id="Page_550">[550]</span>
Mabillone <span class="fnote">[Mabill., Praef. p. 1. Saecul. IV, Benedictio.]</span> e il padre Pagi <span class="fnote">[Pagius, in Crit. Baron. ad hunc annum.]</span>, e alla storia
ecclesiastica del Fleury. Mentre l'imperador
Lodovico era in Aquisgrana, vennero
a trovarlo gli ambasciatori de' Bulgari
per metter fine alle dispute de' confini
fra la loro nazione e i Franchi. Segno
è questo che il dominio dei Franchi
si stendeva ben oltre nella Pannonia,
mentre arrivava sino ai confini della
Bulgaria. Tuttavia potrebbe essere che i
Bulgari occupassero allora un paese più
vasto della Bulgaria moderna da noi conosciuta,
e che potessero anche sì fatte liti
essere state dalla parte della Schiavonia.
L'imperadore, come conveniva, rispose
con sue lettere al re dei Bulgari; ma per ora
non seguì accordo alcuno fra loro. Conchiuse
egli bensì un trattato di pace coi
Danesi, e inoltre destinò varii messi per
diverse parti della sua monarchia con
ordine di procurar l'onore delle chiese
e la giustizia fra i popoli. Leggonsi tuttavia
presso il Baluzio <span class="fnote">[Baluz., Capitular. Reg. Franc. tom. 1.]</span> le Istruzioni
sue premurose e giuste, a tale effetto
pubblicate in un capitolare. Finquando
vivea papa Pasquale, <i>Claudio</i> vescovo di
Torino, di nazione spagnuolo, avea cominciato
a riprovar la venerazione delle
sacre immagini e delle relique, e i pellegrinaggi
della gente pia. Si sa che esso
papa era in collera contra di lui. Da che
Pasquale fu chiamato da Dio a miglior
vita, si diede Claudio a scrivere pubblicamente
contro la dottrina della Chiesa.
Non si può negare, costui era uomo dotto,
ma pieno di superbia e di presunzione:
chiamava asini tutti i vescovi d'Italia.
Scrisse a Teodemiro abbate in Francia
per persuadergli i suoi sentimenti; ma
l'abbate, lungi dall'accordarsi con lui,
modestamente riprovò gli erronei di lui
sentimenti. Di più non vi volle perchè
Claudio acceso di collera facesse un insolente
risposta in difesa de' suoi errori.
Dalla Cronica farfense <span class="fnote">[Part. II, tom. 2 Rer. Ital.]</span> apprendiamo
<span class="pagenum" id="Page_551">[551]</span>
avere <i>papa Eugenio</i> donate al monistero
di Farfa due masse, appellate l'una Pompeiana,
e l'altra Belagai, poste <i>infra nobilissimam
urbem romanam</i>: il che ci fa
conoscere che entro Roma stessa si trovavano
dei buoni poderi coltivabili. <i>Ingoaldo
abbate</i> ne cercò in quest'anno la
conferma da Lottario imperadore, come
costa dal suo diploma, dato <i>secundo kalendas
junias, anno, Christo propitio, imperii
serenissimi domni Ludovici Augusti
XII, regnique Lotharii gloriosissimi
imperatoris in Italia III, Indictione III
Actum Olonna palatio regio</i>, cioè nell'anno
presente. Dura tuttavia il nome di
<i>corte Olonna</i> nel distretto di Pavia in vicinanza
del fiume Olonna non lungi dal
Po. Era una volta luogo di delizie dei re
d'Italia con palazzo per la villeggiatura;
e quivi furono dati varii loro diplomi.
Oggidì appartiene ad un generoso signore
della casa d'Este, cioè a don Carlo
Filiberto d'Este, principe del sacro romano
imperio e marchese di san Martino.
Circa questi tempi per attestato del Dandolo <span class="fnote">[Dandolus, in Chron., tom. 12 Rer. Italic.]</span>,
i dogi di Venezia spedirono Giusto
prete per loro legato, unitamente con
Pietro diacono di <i>Venerio patriarca</i> di
Grado, agl'imperadori Lodovico e Lottario,
ed ottennero la conferma delle esenzioni
de' beni spettanti alla chiesa di
Grado nel regno d'Italia. Trovavasi
l'Augusto Lottario in Marengo, corte
regale in Lombardia, nel febbraio dell'anno
presente, ed ivi con suo diploma <span class="fnote">[Antiquit. Italic., Dissertat. XXXVII, p. 577.]</span>
assegnò un monistero in ricompensa
d'uno spedale di pellegrini tolto
all'insigne monistero della Novalesa.
Erano negli antichi secoli frequentissimi
gli spedali per alloggiare i pellegrini, tanto
nelle città che fuori, e massimamente nei
passaggi delle montagne e de' fiumi perchè
le osterie, sì usate oggidì, erano allora
cose rare. Però pochi monisteri di
monaci e canonici regolari si contavano
una volta che non avessero di sì fatti
caritativi alberghi; per nulla dire di tanti
<span class="pagenum" id="Page_552">[552]</span>
altri istituti per gl'infermi, per gli fanciulli
esposti, per gli vecchi ed altri poverelli:
del che ho io trattato nelle mie
Antichità italiane <span class="fnote">[Antiquit. Italic., Dissert. XXXVII, pag. 577.]</span>.
</p>

<hr />
</div>

<div class="chapter">
<h2 class="hidden" id="DCCCXXVI">DCCCXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXVI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Eugenio II</span> papa 3.</td>
  </tr>
  <tr>
    <td><span class="smcap">Lodovico Pio</span> imperadore 13.</td>
  </tr>
  <tr>
    <td><span class="smcap">Lottario</span> imperadore e re di Italia 7 e 4.</td>
  </tr>
</table>

<p>
Tenne in quest'anno <i>papa Eugenio</i>
un concilio in Roma riferito in parte
dal cardinal Baronio <span class="fnote">[Baron., Annal. Eccl.]</span> ed interamente
poi dall'Olstenio e dal Labbe <span class="fnote">[Labbe, Concilior., tom. 7.]</span>. Si dice
ivi raunata quella sacra assemblea, <i>imperante
domino nostro piissimo Augusto
Hludovico a Deo coronato magno imperatore,
anno XIII, et post consulatum ejus
anno XIII, et Hlothario novo imperatore
ejus filio anno X, Indictione IV</i> (probabilmente
sarà stato ivi scritto <i>Indictione V</i>,
cominciata nel settembre) <i>mensis novembris
die XV</i>. Si vede qui praticato per
gl'imperadori d'Occidente lo stesso stile
che si usava nei tempi addietro per gli
greci Augusti, allorchè erano padroni di
Roma. Merita anche osservazione l'epoca
di Lottario Augusto presa non già dall'anno
della coronazione romana 823,
ma bensì dalla sua prima elezione dell'anno
817. A questo concilio intervennero
sessantatrè vescovi, e furono fatti
trentotto canoni. Fra l'altre cose dice
il pontefice d'aver inteso come in alcuni
luoghi non si trovavano maestri di lettere,
e che di ciò niuno prendeva cura. Il
perchè ordina che in tutti i palazzi dei
vescovi e in tutte le pievi, cioè nelle case
de' parrochi di villa e negli altri luoghi,
dove occorra il bisogno, vi sia chi insegni
le lettere e l'arti liberali, e spieghi la divina
Scrittura. C'era quest'obbligo anche
prima, e Carlo Magno ebbe anche
egli a cuore che non meno in Francia e
Germania, che in Italia rifiorisse lo studio
<span class="pagenum" id="Page_553">[553]</span>
delle lettere. Ma in che stato fosse
allora per questo conto l'Italia, e ciò che
allora insegnassero i maestri, lo vedremo
all'anno susseguente. In esso concilio
ancora fece premura il papa perchè
dappertutto s'introducesse l'istituto dei
canonici, e della vita loro comune in
chiostro unito alle cattedrali. Sappiamo
eziandio dagli Annali de' Franchi <span class="fnote">[Annal. Franc. Lauresham. Auct. Vit. Ludovici
Pii.]</span>, che
nell'anno presente furono spediti da papa
Eugenio <i>all'imperador Lodovico</i> due
nunzii, cioè <i>Leone vescovo</i> di Selva Candida
e Teofilatto nomenclatore; ma senza
essere a noi pervenuto il motivo e
soggetto di quest'ambasceria. Vi tornò
ancora un legato del re de' Bulgari, e
questi, giacchè non era anche decisa la
controversia de' confini, fece nuove istanze
per determinarle senza maggior dilezione,
altrimente protestava che cadauno
difenderebbe coll'armi ciò che possedeva.
Andò l'imperadore tirando in lungo
le risposte, perchè v'era qualche sentore
che il re suddetto in questo mentre fosse
stato ucciso o cacciato dal regno; e per
chiarirsene inviò <i>Bertrico</i>, conte del palazzo,
a <i>Baldrico, duca</i> o marchese del
Friuli, e a <i>Geroldo, conte</i> della Carintia,
con ordine d'informarsene. Si trovò falsa
la voce: però l'imperadore rispedì quel
legato, ma però senza lettere.
</p>

<p>
La funzione più riguardevole dell'anno
presente nella corte dell'augusto Lodovico
fu la venuta di <i>Erioldo</i> ossia <i>Exoldo</i>,
re di Danimarca, colla moglie ed un
figliuolo ad Ingeleim, presso al Reno, dove
esso imperadore tenne una gran dieta.
Aveva <i>Ebbone, arcivescovo di Rems</i>, esortato
questo re pagano ad abbracciar
la fede di Gesù Cristo, e a questo fine
venne egli a trovar l'imperadore; ma
vel trassero anche dei riguardi politici,
mentre non si sentiva egli sicuro sul trono
per la concorrenza de' figliuoli del <i>re
Gotifredo</i>, e potea molto giovargli la protezione
e l'aiuto dell'imperadore.
<span class="pagenum" id="Page_554">[554]</span>
<i>Ermoldo Nigello abbate</i>, il cui poema, ricavato
dalla biblioteca cesarea, ho io dato in
luce <span class="fnote">[Ermold. Nigell., lib. 4, P. II, tom. 2 Rer.
Ital.]</span>, descrive minutamente questo avvenimento,
di cui sembra essere stato
spettatore, cioè tutta la solennità del ricevimento
d'esso Erioldo: il battesimo
a lui conferito, alla moglie ed al figliuolo;
la sua coronazione, e i regali a lui
presentati da Lodovico, a sua moglie
dall'<i>imperadrice Giuditta</i>, e a suo figliuolo
da <i>Lottario Augusto</i>; e una sontuosa
caccia fatta in tal occasione col
convito di campagna preparato dall'imperadrice.
Terminate queste funzioni, Erioldo
sottopose il regno suo danese all'imperio
romano, con giurar fedeltà all'Augusto
Lodovico. Finalmente accompagnato
da <i>Anscario</i> monaco, il quale
col tempo divenne vescovo di Amburgo
ed apostolo del Settentrione, ed ora veniva
destinato a predicar la religione di
Cristo nelle di lui contrade, s'incamminò
verso la Danimarca, dove, per quanto si
ha dall'antico storico di quel regno <span class="fnote">[Saxo Grammat., lib. 9 Hist. Dan.]</span>,
da lì a qualche tempo abiurò la credenza
e i riti del Cristianesimo, mancando di
fede a Dio e all'Augusto suo benefattore;
Degnissima ancora di memoria, e non
senza ragione, parve agli scrittori d'allora
l'introduzione in Occidente di far
gli <i>organi</i> da fiato. Fin qui era stata ristretta
nei Greci, che forte se ne gloriavano; e
chi volea degli organi anche in Italia, li
facea venir fatti di colà. Fin dall'anno 757
<i>Costantino imperador</i> de' Greci ne inviò
uno in dono a <i>Pippino re</i> di Francia: e
questo sonato empiè di maraviglia i
Francesi. Noi, avvezzi ad udir sì fatte
ingegnosissime macchine, non ce ne stupiamo
ora punto; ma se per la prima
volta ne udissimo una, tasteggiata da
qualche buon maestro, l'ammireremmo
ancor noi al pari di quelli. Dissi che il
saper fabbricare di questi organi era
mestiere allora affatto ignoto in Occidente.
Accadde, che tornando alla corte imperiale
<span class="pagenum" id="Page_555">[555]</span>
<i>Baldrico duca</i> del Friuli <span class="fnote">[Annales Franc. Eginhardi. Annal. Franc.
Fuldenses, etc.]</span>, per
informar l'imperadore delle diligenze
da sè praticate per risaper lo stato dei
Bulgari, menò seco un prete veneziano,
per nome Giorgio, il quale si esibì pronto
a lavorar di questi organi. Accettata
ben volentieri una tal proposizione, l'imperadore
il mandò ad Aquisgrana, con
ordine di somministrargli tutto il bisognevole.
L'opera fu compiuta, e perciò
essendosi in quelle parti introdotta quest'arte,
che s'andò poi sempre più dilatando,
non ci fu più bisogno da lì innanzi
di ricorrere alla Grecia per arricchir
d'organi i sacri templi. Ebbe il
suddetto Giorgio prete in ricompensa
una badia in Francia. Siccome fu detto
di sopra, era divenuto duca, ossia principe
di Benevento <i>Sicone</i>. <i>Radelchi</i>, o vogliam
dire <i>Radelgiso</i>, che tanto avea
cooperato alla di lui esaltazione, per
qualche tempo fu uno de' suoi favoriti.
Nulla d'importante, per quanto scrive
l'Anonimo salernitano <span class="fnote">[Anonym. Salernitan. Paralipomen., P. II,
tom. 2 Rerum Italicarum.]</span>, si faceva in
quella corte senza il parere di esso Radelgiso.
Ma ritrovandosi egli al suo governo
di Conza, e venutogli all'orecchio
che Sicone senza partecipazione sua avea
presa non so qual risoluzione, se l'ebbe
a male, e gli scappò detto: <i>Poco fa io ho
tolto di mezzo il falcone</i> (cioè <i>Grimoaldo
Storesaiz</i> duca, da lui ucciso), <i>mi resta
anche la volpe</i> (cioè Sicone). Non cadde
in terra questo motto, e fu rapportato
ben tosto al principe Sicone, che con
grande amarezza l'ascoltò, e cominciò a
pensar le vie di fortificarsi con delle parentele
contro ai disegni di Radelgiso.
Per questo maritò tre sue figliuole con
tre de' più nobili e potenti beneventani.
</p>

<p>
Allora fu che Radelgiso, il quale
dianzi si teneva in pugno le nozze d'una
di quelle principesse con un suo figliuolo,
non solamente conobbe perduta per lui
<span class="pagenum" id="Page_556">[556]</span>
questa fortuna, ma eziandio si avvide di
essere caduto di grazia, e si riputò come
perduto. Però si appigliò al partito di
abbandonare il mondo, per motivo, diceva
egli, di far penitenza dell'omicidio
commesso nella persona del suo principe,
e ne ottenne licenza da Sicone, il quale
fece vista di concederla mal volentieri.
Raccomandatogli il figliuolo, si cinse al
collo una catena; e presa questa da un
suo famiglio, si fece condurre al monistero
di Monte Casino, e quivi con assai
gemiti e lagrime chiese l'abito monastico,
che non gli fu negato. Sì l'Anonimo
salernitano che Erchemperto <span class="fnote">[Erchempertus, P. I, tom. 2 Rer. Ital.]</span>, monaci
amendue, raccontano cose grandi
della sua penitenza, e v'aggiungono anche
de' miracoli. Fecesi monaca anche
sua moglie in un monistero fuori di Conza,
e menò vita santa. Ora Sicone, che
da Erchemperto ci vien dipinto per uomo
bestiale e troppo pesante ai Beneventani,
e dal suddetto Anonimo, per lo
contrario, uomo mansueto e liberale:
attaccò lite coi Napoletani, che tutta la
potenza de' Longobardi non avea mai potuto
sottomettere, e fece loro un'aspra
guerra per più anni, con assediar Napoli
per mare e per terra. Convien credere che
già questa cominciasse molto prima dell'anno
presente, e che quel popolo si trovasse
anche a mal partito, perchè sappiamo
dal sopraddetto Erchemperto che i
Napoletani furono costretti a ricorrere
a Lodovico imperadore. Gli Annali dei
Franchi appunto notano sotto quest'anno
che in Aquisgrana sì presentarono
all'udienza dell'imperadore i <i>legati dei
Napoletani</i>, i quali, ricevuta che ebbero
la risposta, se ne tornarono a casa loro.
Forse ottennero qualche lettera di raccomandazione
al duca di Benevento. Ma
che non per questo cessasse la guerra, o
la molestia al loro territorio, lo conosceremo
andando innanzi. Non si può ben
chiarire la cronologia dei <i>duchi di Napoli</i>;
tuttavia sappiamo da Giovanni
<span class="pagenum" id="Page_557">[557]</span>
Diacono <span class="fnote">[Johann. Diac., in Vit. Episcop. Neapol.
P. II, tom. 1 Rerum Italicarum.]</span>, scrittore di questi tempi, che
<i>Teofilatto</i> circa il principio di questo secolo
governava quella anche allora potente
città. A lui succedette <i>Antimo</i>, dopo
la cui morte non accordandosi i Napoletani
nell'elezione del duca (ed aveano
essi il gius di eleggerlo), stimarono meglio
di prendere uno straniero che un
lor cittadino pel governo. Spediti dunque
dei messi in Sicilia, fecero venire di
colà un greco <i>Teottisto</i>, e il costituirono
maestro de' militi, cioè generale dell'armi
loro. I rettori di Napoli erano in
que' tempi chiamati ora <i>duchi</i>, ora <i>consoli</i>,
ora <i>maestri de' militi</i>: tre nomi che significavano
il governatore, ossia principe
di Napoli, il quale nondimeno riconosceva
per sovrano l'imperadore de' Greci.
Teottisto ebbe per successore <i>Teodoro</i>,
decorato del titolo di <i>protospatario</i> da
esso imperadore. Costui fu cacciato via
dai Napoletani, e sustituito in suo luogo
<i>Stefano</i> nipote di <i>Stefano</i> dianzi vescovo
di quella città. Per attestato del medesimo
Giovanni Diacono, ai tempi di questo
<i>duca Stefano</i>, Sicone principe di Benevento
mosse guerra a Napoli, ansioso di
conquistare quella nobilissima città ed
arrecò infiniti danni a quei contorni.
Fingendo poscia di dar mano ad un trattato
di pace, inviò entro la città i suoi
legati con ordine di guadagnar con danari
alcuni de' principali del popolo: il
che loro venne fatto. Presentatosi Stefano
davanti alla chiesa di santa Stefania,
per conchiudere il trattato, quivi fu ucciso
dai congiurati su gli occhi dei legati
beneventani. Ma costoro ne furono ben
pagati dalla giustizia di Dio, perchè creato
immantinente duca <i>Buono</i>, cioè uno
degli stessi uccisori, egli da lì a poco
parte de' suoi complici fece abbacinare,
e parte ne cacciò in esilio. Era costui
Buono di nome, scellerato di fatti. Cominciò
tosto ad aggravare e malmenare
il clero e i beni delle chiese di Napoli: e
perciocchè <i>Tiberio</i>, vescovo della città,
<span class="pagenum" id="Page_558">[558]</span>
gli minacciava l'ira di Dio, il fece prendere
e confinare in una dura prigione,
dove il tenne vivo gran tempo a pane ed
acqua. Forzò dipoi <i>Giovanni</i> ad accettar
l'elezione di lui fatta di successore nel
vescovato, minacciandolo che, se ricusava,
avrebbe fatto mozzare il capo al tuttavia
vivente Tiberio vescovo. Non durò
il ducato di Buono se non che un anno
e mezzo; e tuttavia esiste l'epitaffio suo
rozzissimo presso Camillo Pellegrino,
che il fa morto nell'anno 834. Epitaffio
nondimeno composto da qualche poeta
col privilegio di poter dire delle bugie.
</p>

<hr />
</div>

<div class="chapter">
<h2 class="hidden" id="DCCCXXVII">DCCCXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCCXXVII</span>. Indiz. <span class="scp">V</span>.</td>
  </tr>
  <tr>
    <td><span class="smcap">Valentino</span> papa 1.</td>
  </tr>
  <tr>
    <td><span class="smcap">Gregorio IV</span> papa 1.</td>
  </tr>
  <tr>
    <td><span class="smcap">Lodovico Pio</span> imperad. 14.</td>
  </tr>
  <tr>
    <td><span class="smcap">Lottario</span> imperadore e re di Italia 8 e 5.</td>
  </tr>
</table>

<p>
Accadde nel mese d'agosto la morte
del buon papa <i>Eugenio II</i>, poche memorie
del quale per negligenza di que' tempi
son giunte a nostra notizia, essendo
stata troppo breve la vita di lui, che ci
resta presso Anastasio bibliotecario. Successore
nella cattedra di s. Pietro fu immediatamente
con rara concordia di tutti
eletto <i>Valentino</i> diacono, oppure arcidiacono,
senza che apparisca <span class="fnote">[Annal. Franc. Eginhardus.]</span> che si
aspettasse approvazione alcuna degl'imperadori
o de' loro ministri. Di questo
pontefice erano insigni le virtù, annoverate
dal suddetto Anastasio <span class="fnote">[Anastas, in Vit. Valentini.]</span>, ed egli
degno ben era di lunga vita; ma non
passò un mese che Dio sel tolse, con dolore
di tutti i Romani. Si venne adunque
ad una nuova elezione, e i voti di tutto il
clero e popolo romano concorsero nella
persona di <i>Gregorio IV</i>, parroco, ossia
cardinale di s. Marco, la cui pietà e carità
verso i poveri, con assaissimi altri pregi,
gli servirono di raccomandazione per
conseguire la cattedra di s. Pietro. Dissi
che tutti concorsero, ma se ne dee eccettuare
<span class="pagenum" id="Page_559">[559]</span>
uno, cioè Gregorio stesso, che, per
quanto potè, ripugnò ad accettar sì fatta
elezione. Abbiamo poi da Eginardo, che
questi <i>electus, sed non prius ordinatus est,
quam legatus imperatoris Romam venit, et
electionem populi, qualis esset, examinavit</i>.
Ecco dunque che cominciamo a vedere
verificato il decreto attribuito a papa
Eugenio secondo e Lottario Augusto
intorno al divieto di consecrare il pontefice
eletto senza l'assenso dell'imperadore
o de' suoi ministri, con potersi dubitare
che ciò ancora si osservasse nell'elezione
di Valentino, perchè, forse in Roma,
si trovava il legato imperiale che acconsentì.
L'autore della vita di Lodovico
Pio scrive <span class="fnote">[Astronomus, in Vita Ludovici Pii.]</span> che fu eletto esso Gregorio,
<i>dilata consecratione ejus usque ad
consultum imperatoris. Quo annuente et
electionam cleri et populi probante, ordinatus
est in loco prioris</i>. Facevano gran
rumore in Italia e in Francia gli scritti
di <i>Claudio vescovo</i> di Torino contro il
culto delle sacre immagini. Presero perciò
la penna per confutare i di lui errori
<i>Dungalo</i> monaco, e poi <i>Giona</i>, vescovo
di Orleans. Il padre Mabillone <span class="fnote">[Mabillonius, Annal. Benedictin. ad hunc ann.]</span> cercando
chi fosse questo Dungalo, autore
del libro <i>de Cultu imaginum</i>, inclinò a
crederlo monaco nel monistero di s. Dionisio
in Francia, e lo stesso che un <i>Dungalo
rinchiuso</i>, cioè, secondo il costume
durato per molti secoli, chiuso spontaneamente
fra quattro mura, talvolta con un
contiguo orticello, o con un oratorio, per
servire a Dio in un sì stretto albergo; del
qual Dungalo restano tuttavia alcuni versi.
Abbracciò anche il padre Pagi <span class="fnote">[Pagius. ad Ann. Baron.]</span>, con altri,
questa conghiettura, ch'io ho già dimostrato
non reggere alle pruove. Cioè nelle
annotazioni <span class="fnote">[Rer. Ital. P. II, tom. 1.]</span> alle giunte delle leggi longobardiche,
e molto più nelle Antichità
italiane <span class="fnote">[Antiquit. Ital., Dissert. XLIII.]</span> ho dimostrato che <i>Dungalo</i>,
monaco, di nazione veramente <i>scoto</i>, come
<span class="pagenum" id="Page_560">[560]</span>
immaginò il suddetto padre Mabillone,
abitava non già in Francia, ma in Italia
nella città di <i>Pavia</i>, e quivi era <i>maestro
di scuola</i>, inviatovi dall'imperador
Carlo Magno, affine d'insegnar le lettere
in quella real città. Ciò costa dal capitolare
di Lottario Augusto, da me dato alla
luce, di cui parleremo più a basso, e da
altre memorie. La di lui vicinanza a Torino
il mosse ad entrare in aringo contra
del suddetto prosuntuoso prelato. Leggesi
anche una lettera di questo Dungalo,
pubblicata dal padre Dachery <span class="fnote">[Dachery, in Spicileg.]</span>, e indirizzata
a Carlo Magno nell'anno 811,
in risposta alle interrogazioni fatte da
quel glorioso principe intorno a due eclissi
del sole accaduti nell'anno 810. Frequenti
poi aveano cominciato ad essere
le traslazioni de' corpi santi da Roma in
Francia e Germania, paesi che ne scarseggiavano.
Varie se ne raccontano, che
io tralascio, e solamente osservo che
strepitosa fu nell'anno presente quella dei
santi Marcellino e Pietro, procurata da
<i>Eginardo abate</i> di vari monisteri in Germania,
e quello stesso a cui siam tenuti
della vita di Carlo Magno e, per quanto
si crede, degli Annali dei Franchi. Furono
que' sacri corpi rubati ed asportati
dalla chiesa di s. Tiburzio di Roma. Si
contano grandi miracoli succeduti in simili
traslazioni. E però non si può dire
quanto fossero avidi di queste caccie allora
i pii Oltramontani. Usavano frodi,
spendevano somme d'oro, nè lasciavano
arte alcuna per giugnere ad arricchir di
sacre reliquie le lor chiese e monisteri; e
di qui presero talvolta occasione i furbi
e falsarii di burlar la divozion di essi con
reliquie insussistenti e finte. E di qui parimente
è venuto che alcune chiese di
Francia e Germania si gloriano di possedere
i corpi d'alcuni santi insigni, come
di s. Gregorio, di s. Sebastiano e simili,
che pure in Roma si credono tuttavia
seppelliti. Ebbe la Catalogna in quest'anno
delle fiere vessazioni dai Mori, ossia
dai Saraceni della Spagna, e quantunque
<span class="pagenum" id="Page_561">[561]</span>
vi accorressero con forte armata i Franzesi,
pure in vece di vittorie ne riportarono
vergogna, e le campagne di Barcellona
e Girona ne rimasero devastate. Nel
mese di settembre <span class="fnote">[Astronomus, in Vit. Ludovici Pii.]</span> giunsero a Compiegne,
dove si trovava l'imperador Lodovico,
i legati di <i>Michele imperador dei
Greci</i>, per confermar la lega ed amicizia.
Portarono dei regali; ma anch'essi furono
<i>nobiliter suscepti, opulentissime curati,
liberaliter munerati</i>. Essendo morto in
quest'anno <span class="fnote">[Dandolus, in Chronic., tom. 12 Rer. Italic.]</span> <i>Angelo Particiaco</i> ossia
<i>Participazio</i>, doge di Venezia, <i>Giustiniano</i>
suo figliuolo, molto prima dichiarato doge,
continuò a governar que' popoli, ed
ottenne da <i>Michel Balbo</i> imperador dei
Greci il titolo di <i>console imperiale</i>. Bramando
<i>Masenzio</i> patriarca d'Aquileia di
ridurre all'antica ubbidienza della sua
Chiesa quella di Grado, siccome ancora
le altre dipendenti da esso patriarca di
Grado, ed assistito dal favor di papa Eugenio
e de' regnanti Augusti, ottenne che
raunasse in quest'anno un concilio di
molti vescovi nella città di Mantova. La
sentenza fu quale egli la desiderava, e gli
atti di quella sacra adunanza si leggono
pubblicati dall'accuratissimo padre Bernardo
Maria de Rubeis <span class="fnote">[De Rubeis, Monu. Eccl. Aquilejens. cap. 47.]</span>. Ma nè più nè
meno continuò il patriarcato di Grado a
sussistere, non ostante lo sforzo in contrario
di quello d'Aquileia.
</p>

<hr />
</div>

<div class="chapter">
<h2 class="hidden" id="DCCCXXVIII">DCCCXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXVIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Gregorio IV</span>, papa 2.</td>
  </tr>
  <tr>
    <td><span class="smcap">Lodovico Pio</span> imperadore 15.</td>
  </tr>
  <tr>
    <td><span class="smcap">Lottario</span> imperatore e re di Italia 9 e 6.</td>
  </tr>
</table>

<p>
Cominciava già la monarchia franzese
a sentire che più non la reggeva un
Carlo Magno. Avea l'armata imperiale di
Catalogna fatta una vergognosa figura incontro
ai Mori di Spagna. Altrettanto
aveva operato nella Pannonia superiore,
o pur nella Carintia quella d'Italia incontro
<span class="pagenum" id="Page_562">[562]</span>
ai Bulgari, che aveano dato il guasto
ad un buon tratto di paese suggetto allo
imperadore, senza che alcuno avesse fatta
resistenza e contrasto <span class="fnote">[Annal. Francor. Bertiniani. Astronom., in
Vit. Ludovici Pii.]</span>. Però l'Augusto
<i>Lodovico</i> nel febbraio di quest'anno,
tenuta una gran dieta in Aquisgrana, cassò
gli uffiziali che in sì fatte congiunture
aveano mancato al loro dovere. Cadde
questo medesimo gastigo sopra <i>Baldrico</i>
duca o marchese del Friuli; e quella
marca, <i>quam solus tenebat, inter quatuor
comites divisa est</i>. Sicchè veggiamo che
prima d'ora era stata formata la <i>marca
del Friuli</i>, e ch'essa per questo avvenimento
cessò d'avere un duca ossia marchese,
con esserne dato il governo a quattro
conti, cioè a quattro governatori di
città, indipendenti l'uno dall'altro. Probabilmente
queste città furono <i>Cividal di
Friuli, Trivigi, Padova</i> e <i>Vicenza</i>, se pur
fra queste non si computò anche <i>Verona</i>.
Il nome di <i>marca</i> vuol dire <i>confine</i>. Fin
sotto Carlo Magno per maggior sicurezza
delle provincie situate ai confini furono
istituiti uffiziali che ne avessero cura,
chiamati perciò <i>marchensi</i> e <i>marchesi</i>, che
è quanto dire custodi de' confini. E perchè
secondo i bisogni non mancasse forza
a tali uffiziali, al marchese furono subordinati
i conti, cioè i governatori delle
città della provincia. Che il marchese della
marca del Friuli risedesse in <i>Trivigi</i>,
sembra che si possa conghietturare dal
vedere che in quella città era la zecca
dell'imperadore, come costa da una moneta
di Carlo Magno ch'io ho data alla
luce <span class="fnote">[Antiquit. Ital., Dissert. XXVII.]</span>. Ma non andrà molto che questa
marca ci comparirà davanti risorta come
prima. Non so onde abbia preso il Sigonio <span class="fnote">[Sigonius, de Regno Italiae.]</span>
che la marca del Friuli fu allora
divisa fra dodici conti, e che <i>Lottario</i> figliuolo
dell'Augusto Lodovico se ne credette
stranamente offeso. Nell'anno precedente
avea lo stesso imperadore inviati
a Costantinopoli per suoi ambasciatori
<span class="pagenum" id="Page_563">[563]</span>
<i>Alitgario vescovo</i> di Cambrai, e <i>Anfrido
abbate</i> di Nonantola sul modenese:
contrassegno della singolar considerazione
in cui erano allora gli abati di questo
insigne monistero, ma che fra poco decaderono,
siccome dirò a suo luogo. Tornarono
questi legati circa il tempo della
dieta suddetta contenti dell'onorevol trattamento
lor fatto da <i>Michel Balbo</i> imperador
de' Greci. Poscia nel mese di giugno,
trovandosi Lodovico nella villa d'Ingeleim
(perciocchè i re ed imperadori di
allora mutavano spesso paese, nè soleano
avere un luogo fisso di residenza, a riserva
di Aquisgrana, dove era il loro più
ordinario soggiorno di là da' monti, ed
eccettuata Pavia per i re d'Italia) quivi
si presentarono a lui con dei ricchi doni
Quirino primicerio e Teofilatto nomenclatore,
legati del romano pontefice <i>Gregorio</i>.
La cagione della lor venuta è a
noi ignota. Furono ben accolti e rimandati.
Sparsasi poi voce che i Saraceni di
Spagna con grande sforzo minacciavano
la Catalogna ed anche l'Aquitania, diede
l'imperadore commessione a Lottario
augusto di accorrere con un grosso nerbo
di milizie in ajuto del fratello <i>Pippino</i>.
Venne Lottario a Lione per questo; ma
svanita la nuova, e cessato il pericolo, se
ne tornò al padre; il quale intanto religiosamente
attendeva a placar Dio, che
parea sdegnato colla Francia, e diede in
quest'anno ordine che si celebrassero
quattro concilii per la correzione del clero
e del popolo.
</p>

<p>
Abbiamo ancora dagli Annali dei
Franchi <span class="fnote">[Annales Franc. Eginhard.]</span> che nell'anno presente <i>Bonifazio
II</i>, conte di Lucca, del quale abbiam
parlato di supra all'anno 823, e a cui
l'imperadore avea dato il carico di difendere
l'isola di Corsica dalle incursioni
de' Saraceni, preso seco <i>Beretario</i> (che
<i>Berehario</i> vien nominato dall'autore della
vita di Lodovico Pio) con alquanti altri
conti della Toscana, Corsica e Sardegna,
<i>assumto secum fratre Berethario, et aliis
quibusdam comitibus de Tuscia</i>, e formata
<span class="pagenum" id="Page_564">[564]</span>
una picciola flotta, uscì in corso contro
quegl'infedeli. Non avendo trovato nei
contorni della Corsica alcun corsaro,
passò in Africa colle sue navi, e fece
uno sbarco fra Utica e Cartigine. Accorse
una innumerabile quantità di quegl'infedeli,
e ben cinque volte vennero alle
mani coi Cristiani, de' quali ancora ne
trucidarono alcuni che vollero far troppo
da bravi. Però Bonifazio, fatta una saggia
ritirata, se ne tornò co' suoi legni a casa.
Poco certamente di profitto riportò seco;
tuttavia gli Africani, avvezzi solamente
a portare il terrore e la desolazione nelle
contrade cristiane, al vedere i Cristiani
questa volta comparire coll'armi in casa
loro, se non sentirono danno, ebbero
almeno un fiero spavento. Allora veramente
trascuravano forte gl'imperadori
d'Occidente l'aver forze in mare, e perciò
cotanto insolentivano i Saraceni di Spagna,
d'Africa e di Soria. Ed appunto
circa questi tempi riuscì a quei d'Africa
di mettere il piede nell'isola di Sicilia,
e poscia di conquistarla a poco a poco
con danno e vergogna del nome cristiano.
Per quanto si ricava da Cedreno <span class="fnote">[Cedren., in Annal. ad ann. 826.]</span>,
un certo Eufemio capitano di milizia
perdutamente innamorato di una monaca,
la rapì per forza dal monistero, e
tenne questa preda come cosa sua in sua
casa. Ricorsi i fratelli della monaca all'imperadore
d'Oriente padrone dell'isola,
venne ordine di dargli il convenevol gastigo;
ciò gli fece prendere la fuga, e ritirarsi
presso i Saraceni dell'Africa. Così
un greco storico. Ma un italiano, cioè
l'Anonimo salernitano <span class="fnote">[Anonym. Salernit., Paralip., cap. 45. P. II,
tom. 2 Rerum Ital.]</span> ne rigetta la
colpa sopra gli stessi Greci, con dire che
Eufemio avea contratti gli sponsali con
una giovine appellata Omoniza di maravigliosa
bellezza. Ma il governator greco
della Sicilia, sedotto con danari, gliela
levò, e la diede per moglie ad un altro.
Infuriato per tale affronto Eufemio coi
suoi famigli s'imbarcò, e passato in Africa,
<span class="pagenum" id="Page_565">[565]</span>
tante speranze diede a quel re maomettano
della conquista della Sicilia, che in fatti
condusse que' Barbari colà, ed aprì loro
la strada ad impadronirsene interamente
nello spazio di pochi anni, avvenimento
che recò lunghi ed incredibili disastri
all'Italia. Aggiugne lo stesso Anonimo
che i Saraceni presero a tutta prima
Catania, con farvi un gran macello di
que' cittadini, e dello stesso greco governatore.
Portata questa infausta nuova a
<i>Sicone</i> principe di Benevento, se ne afflisse
forte, ben prevedendo che questo turbine
andrebbe un dì a cadere sulle proprie
contrade. Giovanni Diacono, scrittore di
questi tempi, racconta <span class="fnote">[Johann. Diac., in Vit. Episcopor. Neap.,
P. II, Tom. 2 Rer. Ital.]</span> che i Siracusani
<i>cujusdam Euthymii factione rebellantes</i>
(chiama egli <i>Eutimio</i> lo stesso, che gli
altri appellano <i>Eufemio</i>), uccisone <i>Gregora
patrizio</i>, cioè il governatore della Sicilia.
Perciò <i>Michele imperadore</i> de' Greci spedì
contra di loro un riguardevol esercito,
al quale non potendo resistere, presero
que' cittadini la fuga. Allora fu che Eutimio
ossia Eufemio <i>colla moglie e coi
figliuoli</i> (adunque non potè cercare Omoniza
per moglie) passò in Africa; e sollecitò
quel re saraceno all'impresa della
Sicilia. Vennero que' Barbari, e talmente
strinsero Siracusa, che i Greci pagarono
di tributo cinquantamila soldi, forse per
riscattare la lor vita e la facoltà di andarsene
in pace. Diedero da lì innanzi i
Saraceni un terribil guasto a tutta la
Sicilia. La narrativa nondimeno di Giovanni
Diacono pare che metta alcuni anni
prima del presente l'entrata d'essi Saraceni
in quella dianzi sì felice e dappoi sì
sventurata isola. Ma giacchè abbiam fatto
di sopra menzione del suddetto <i>Bonifazio</i>,
bene sarà che il lettore non ne perda la
memoria, sì perchè fortissime conghietture
concorrono a farci credere questo
personaggio per uno degli antenati della
nobilissima ed antichissima casa d'Este,
siccome ho fatto vedere nella parte I delle
Antichità estensi; e sì ancora perchè
<span class="pagenum" id="Page_566">[566]</span>
di qui possiam ricavare che già la Toscana
avesse ricevuto anch'essa la forma di
<i>marca</i>, stante il vedersi che già Bonifazio
comandava ai conti di quella provincia.
Truovansi simili personaggi chiamati nello
stesso tempo <i>conti</i>, perchè governatori
d'una città, ed appunto Bonifazio era conte
di Lucca; ed anche <i>marchesi</i>, perchè la
lor provincia era limitanea, ed essi custodi
di quei confini; ed ancora <i>duchi</i>, secondochè
piaceva agli Augusti di decorarli
coi titoli. Trovandosi parimente monete
battute in Lucca fino nei tempi di Carlo
Magno, concorre ancor questa notizia a
farci credere quella città per capitale in
questi tempi di tutta la Toscana longobarda.
Si ha poi da riferire all'anno presente,
per attestato del Dandolo <span class="fnote">[Dandul., in Chron. tom. 12 Rer. Italic.]</span>, la
traslazione del corpo di s. Marco evangelista
da Alessandria a Venezia: sopra
di che è da vedere la sua leggenda. Ed
avendo l'imperador de' Greci <i>Michele</i> fatta
istanza di molte navi da guerra a <i>Giustiniano</i>
doge di Venezia contra dei Saraceni
che a poco a poco andavano conquistando
la Sicilia, le inviò ben egli, ma
inutile riuscì il loro viaggio e sforzo.
</p>

<hr />
</div>

<div class="chapter">
<h2 class="hidden" id="DCCCXXIX">DCCCXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXIX</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Gregorio</span> IV, papa 3.</td>
  </tr>
  <tr>
    <td><span class="smcap">Lodovico Pio</span> imperadore 16.</td>
  </tr>
  <tr>
    <td><span class="smcap">Lottario</span> imperadore e re d'Italia 10 e 7.</td>
  </tr>
</table>

<p>
L'anno ultimo della vita e dell'imperio
di <i>Michele Balbo</i> imperadore de' Greci
fu questo. Morì egli nel mese d'ottobre,
con lasciare presso i Cattolici un'abbominevol
memoria a cagione de' suoi giudaici
ed ereticali sentimenti, e della persecuzione
fatta ai protettori delle sacre
immagini. Gli succedette <i>Teofilo</i> suo figliuolo,
che sulle prime finse mansuetudine
e zelo della giustizia, e poi, cavatasi
la maschera, non sì lasciò vincere dal padre
ne' vizii. Intanto l'<i>imperador Lodovico</i>
continuamente pensava a provveder di
stati il picciolo <i>Carlo</i>, cioè il quarto dei
<span class="pagenum" id="Page_567">[567]</span>
suoi figliuoli, a lui nato dall'<i>imperadrice
Giuditta</i>; perciocchè dianzi avea divisi i
suoi regni fra i tre maggiori. Nitardo <span class="fnote">[Nithardus. Hist., lib. 2.]</span>
è quello che ci ha conservate tali notizie.
Nè parlò più volte Lodovico con <i>Lottario</i>,
e questi in fine consentì che ne fosse
assegnata anche a lui una porzione, con
giurar anche di sostenerlo e di difenderlo
in tutte le occorrenze. Perciò l'Allamagna
ossia la Suevia, che allora abbracciava
l'Elvezia, cioè gli Svizzeri, fu data
in sua parte al regio fanciullo. Tegano <span class="fnote">[Theganus, de Gest. Ludovici Pii.]</span>
vi aggiugne anche la Rezia ossia i Grigioni,
con parte della Borgogna. Di qui prese
origine un'iliade di sconcerti nella famiglia
imperiale, che costò tanti disturbi
tanto sangue alla monarchia dei Franchi.
Convien nulladimeno osservare che
prima ancora di questo avvenimento non
mancavano nella corte e fuor della corte
d'esso Augusto de' cattivi umori contra
della stessa di lui persona. Quei medesimi,
a' quali egli avea donata la vita, o fatti
altri benefizii, quegli erano che covavano
un mal animo, e segretamente sparlavano
di lui, macchinando anche, o almen
desiderando la di lui rovina; effetti
tutti del concetto, in cui egli era d'essere
un principe debole. Poco stettero ancora
l'invidia e l'interesse a maggiormente
soffiar nel coperto fuoco. Ora altra via
non seppe prendere il buon imperadore
che di costituire aio del figliuolo Carlo
un uomo da lui creduto di polso, cioè
<i>Bernardo duca</i> o marchese di quella che
oggidì chiamiamo Linguadoca, con insieme
conferirgli il grado di presidente della
sua camera, e una straordinaria balìa
nella sua corte. Ma ad altro non servì
una tal risoluzione che a maggiormente
inasprire non meno i figliuoli che i malcontenti,
con somministrar loro nuovi
pretesti per le novità che andremo esponendo.
Fu celebrato in quest'anno un
concilio di moltissimi vescovi nella città
di Parigi, dove furono formati varii canoni
di disciplina ecclesiastica, e dati anche
<span class="pagenum" id="Page_568">[568]</span>
de' saggi documenti agl'imperadori per
governo de' popoli. In quest'anno l'imperador
Lodovico spedì il figliuolo Lottario
in Italia, acciocchè accudisse agli affari
di questo regno. Sia lecito a me di rammentar
qui un suo capitolare, che già
diedi alla luce fra le leggi longobardiche <span class="fnote">[P. I, tom. 2 Rer. Italic.]</span>,
quantunque sia incerto l'anno
in cui esso fu formato dal suddetto Lottario
Augusto. Dice egli di aver trovato
che lo studio delle lettere, per colpa e
dappocaggine dei ministri sacri e profani,
è <i>affatto estinto</i> nel regno d'Italia; e
però di aver deputati maestri che insegnino
le lettere, con raccomandar loro
di usar tutta la premura possibile affinchè
i giovani ne cavino profitto. Vien poscia
annoverando le città, in cadauna
delle quali era destinato un maestro, acciocchè
concorressero colà a studiare gli
scolari delle circonvicine città. <i>Primieramente</i>,
dice egli, <i>dovran venire a studiare
sotto Dungallo in Pavia i giovani di Milano,
Brescia, Lodi, Bergamo, Novara, Vercelli
e Como</i>. Questo <i>Dungallo</i> altri non
può essere che <i>Dungalo</i> monaco, autore
del trattato contra di Claudio vescovo di
Torino, di cui s'è parlato di sopra, che
abitava e faceva scuola in Pavia. Seguita
a dire che <i>in Ivrea lo stesso vescovo insegnerà
le lettere. A Torino concorreranno
da Albenga, da Vado, da Alba. In Cremona
dovran venire allo studio quei di Reggio,
Piacenza, Parma</i> e <i>Modena</i>. Ed ecco chiaramente
comprese queste quattro città
nel regno d'Italia, e non già nell'esarcato
conceduto alla santa Sede, come alcuno
(non so mai come) ha preteso ai dì
nostri. <i>In Firenze</i> (son parole di Lottario
volgarizzate) <i>si farà scuola a tutti gli studenti
della Toscana: in Fermo a quei del
ducato di Spoleti: a Verona concorreranno
da Mantova e da Trento: a Vicenza da Padoa,
da Trivigi, da Feltro, Ceneda ed
Asolo. L'altre città di quelle parti manderanno
i lor giovani alla scuola del Foro
di Giulio</i>, cioè a Cividal del Friuli. Questo
bel documento ci fa intendere tutte le
<span class="pagenum" id="Page_569">[569]</span>
contrade del regno d'Italia dalla parte
occidentale. Non vi si parla del ducato
di Benevento, perchè que' duchi o principi,
a riserva del tributo, godevano quasi
un supremo dominio ne' loro stati. E neppur
si fa parola delle città della Chiesa
romana, perchè esse erano ben sottoposte
alla sovrana signoria degl'imperadori,
ma escluse dal regno d'Italia. Si vuol
inoltre osservare che i maestri di scuola
d'allora altro non insegnavano che la
grammatica, nome nondimeno che abbracciava
un largo campo, cioè, oltre alla
lingua latina, anche le lettere umane, la
spiegazion degli antichi scrittori e poeti
latini, una qualche tintura delle sacre
Scritture, colla giunta talvolta del computo
per intendere le lunazioni, e simili
altre conoscenze. Ci ha contato delle favole
chi ha spacciato delle università di
arti e scienze in que' tempi, come oggidì,
e ne ha fatto istitutore Carlo Magno in
Italia e in Francia. Era fortuna in quei
secoli rozzi il poter avere un buon maestro
di scuola. Sì fatte scuole in molti
monisteri di monaci si trovavano e in alcune
città. Anche i vescovi talora insegnavano,
e i parrochi di villa erano tenuti
ad ammaestrar nelle lettere i fanciulli.
</p>

<p>
Appartiene a quest'anno un celebre placito
ossia giudizio tenuto in Roma dai ministri
dell'<i>imperador Lodovico</i>, che il padre
Mabillone <span class="fnote">[Mabill. Append. ad tom. 2 Annal. Bened.]</span> già diede alla luce, e si legge
nell'appendice alla piena esposizione dei
diritti cesarei ed estensi sopra Comacchio.
Anche il Du-Chesne <span class="fnote">[Du-Chesne, Rer. Franc., tom. 3.]</span>, cento anni
sono, l'avea comunicato al pubblico negli
estratti della Cronica di Farfa. Il padre
Pagi <span class="fnote">[Pagius, in Crit. Baron.]</span> ne fa menzione all'anno 839,
perchè non ne avea veduta la data, che è
questa: <i>Anno imperii domni Hludovici XVI,
mense januario, per Indictione VII</i>, cioè
nell'anno presente. Da esso placito impariamo
che <i>Giuseppe vescovo</i>, e <i>Leone
conte, missi ipsius Augusti ad singulorum
hominum causas audiendas et deliberandas</i>,
<span class="pagenum" id="Page_570">[570]</span>
erano per ordine del grande imperador
Lodovico venuti da Spoleti e dalla Romagna
a Roma, e che <i>residentibus nobis in
judicio in palatio lateranensi, in praesentia
domni Gregorii papae, et una simul nobiscum
aderant Leo episcopus et bibliothecarius
sanctae romanae Ecclesiae, Theodorus
episcopus,</i> etc., <i>Petrus dux de Ravenna,</i> etc.,
comparve Ingoaldo abate del monistero
di Farfa col suo avvocato, lamentandosi
che <i>domnus Adrianus et Leo pontifices per
fortia invasissent res ipsius monasterii,
idest curtem cornianianum, etc. unde tempore
Stephani, Paschalis et Eugenii semper
reclamavimus, et justitiam minime invenire
potuimus</i>: perciò chiedeva giustizia
dai ministri imperiali, secondo l'ordine dato
loro dall'imperadore. Interrogato l'avvocato
del papa, rispose che la santa Chiesa
romana teneva giustamente que' beni.
Allora fu intimato all'avvocato dall'abate
di produrre, se ne avea, delle ragioni. E
questi esibì strumento, dal quale appariva
che <i>Anselberga badessa del monistero
di s. Salvatore di Brescia</i> (oggidì di santa
Giulia), e figliuola del re Desiderio, avea
ceduto quei beni al monistero farfense,
siccome ancora un'altra pergamena, per
cui si chiariva che <i>Teodicio duca di Spoleti</i>
glieli avea venduti; e un'altra comprovante
che <i>Ansa regina</i> avea acquistato
con un cambio la corte di s. Vito da
<i>Teutone vescovo di Rieti</i>, e poi l'avea donata
alla suddetta Anselberga sua figliuola.
Produsse ancora i diplomi del re Desiderio
e di Carlo Magno, che aveano
confermato quelle corti al suo monistero.
E perciocchè negava l'avvocato pontificio
che i monaci ne avessero mai avuto
il possesso, l'abbate si esibì pronto a
produrre testimoni legittimi del possesso,
<i>usque dum praefati pontifices per fortia
eas tollere fecissent</i>. Nel giorno appresso
furono esaminati varii idonei testimonii
che deposero in favore dei monaci; e non
avendo l'avvocato del papa che rispondere
a tali testimonianze, i giudici diedero
la sentenza che que' poderi fossero
riconsegnati al monistero di Farfa. Ma
<span class="pagenum" id="Page_571">[571]</span>
l'avvocato pontificio disse di non voler
farlo; e il papa protestò di non accettar
quella sentenza, con riserbarsi di trattarne
di nuovo coi medesimi davanti al signor
imperadore. Se dal vedere che i ministri
imperiali alzano tribunale in Roma
e nello stesso palazzo lateranense, e ad
istanza di chi si pretende gravato, chiamano
al loro giudizio il pontefice per beni
temporali, e proferiscono sentenza,
non risulti chiaramente il dominio sovrano
tuttavia conservato in Roma dagli
Augusti: io ne rimetto la decisione a
chiunque fa profession d'amare le verità
in Roma stessa, con credenza che ognuno
ivi l'ami e non l'abborrisca. Secondo
il Dandolo <span class="fnote">[Dandul., in Chron., tom. 12 Rer. Ital.]</span>, mancò in quest'anno di
vita <i>Giustiniano Particiaco</i>, ossia Participazio,
doge di Venezia, con lasciar molti
legati ai luoghi pii, e un buon fondo per
fabbricare una chiesa in onore di s. Marco
evangelista, il cui corpo, siccome dicemmo,
sotto di lui fu portato a Venezia.
Aveva egli richiamato alla patria <i>Giovanni</i>
suo fratello, già relegato in Costantinopoli,
ed ottenuto dal popolo d'averlo
per suo collega; laonde, accaduta la di
lui morte, esso Giovanni continuò ad esser
doge.
</p>

<hr />
</div>

<div class="chapter">
<h2 class="hidden" id="DCCCXXX">DCCCXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXX</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Gregorio</span> IV papa 4.</td>
  </tr>
  <tr>
    <td><span class="smcap">Lodovico Pio</span> imperad. 17.</td>
  </tr>
  <tr>
    <td><span class="smcap">Lottario</span> imperadore e re di Italia 11 e 8.</td>
  </tr>
</table>

<p>
Scoppiarono finalmente in quest'anno
le mine formate contra dell'<i>imperador
Lodovico</i> dai malcontenti, e, quel che fa
più orrore, da' suoi stessi figliuoli, cioè
da <i>Lottario, Pippino</i> e <i>Lodovico</i> <span class="fnote">[Anonymus, in Vit. Ludov. Pii. Theganus, de
Gest. Ludovici Pii, cap. 36.]</span>. <i>Bernardo
duca</i> della Settimania, divenuto lo
arbitro e padron della corte, se vogliam
credere a Pascasio Ratberto <span class="fnote">[Paschasius Ratbertus, in Vit. Wallae Ab.,
lib. 2, cap. 28.]</span>, l'aveva
<span class="pagenum" id="Page_572">[572]</span>
tutta sconvolta, e la facea da tiranno; e
può essere che non pochi disordini succedessero
a cagione della di lui prepotenza.
Ma questo non bastò. Si fece correre
anche voce che egli mantenesse pratica
disonesta coll'<i>imperadrice Giuditta</i>, fino
a dire che il <i>principe Carlo</i>, ultimo genito
dell'imperadore, a lui doveva i suoi
natali. Ratberto su questo si scalda, e
francamente spaccia per vero tutto quanto
era apposto ad esso Bernardo, con
dargli il nome di <i>amissarius</i> (o pure,
come par più credibile, di <i>emissarius</i>) <i>qui
cuncta reliquit honesta</i>. Avrebbe avuta
pena il buon monaco a recar buone pruove
di questa imputazione; e certo non
conveniva mai ad un par suo il parlare
così. Mossesi l'imperador <span class="fnote">[Annales Francor. Bertiniani.]</span> sul principio
della quaresima coll'esercito per passare
ostilmente contro ai popoli della minore
Bretagna sempre tumultuanti. Era
la stagion fredda, fangose le strade, disastroso
il cammino. Si prevalsero i nobili
congiurati di questa occasione per
distrarre l'armata dall'ubbidienza dovuta
al sovrano, di modo che la maggior
parte delle milizie, tornatasene indietro,
venne a Parigi; ed eglino intanto fecero
sapere a <i>Lottario</i> che accorresse colà
dall'Italia, e a <i>Pippino</i> di venir dall'Aquitania,
perchè il tempo era questo di deporre
il padre, di levar dal trono la creduta
impudica <i>Giuditta Augusta</i>, e dal
mondo il decantato adultero <i>Bernardo</i>,
come sovvertitore del regno. Se potesse
servire di scusa a Lottario il sapere che i
migliori e più assennati tra' Franzesi non
poteano sofferire lo stato della corte imperiale
d'allora: certo questa scusa non
gli mancò. Ma nel tribunal di Dio, e neppure
in quello degli uomini, non avrà mai
peso una scusa sì fatta. Pervenuto allo
orecchio dell'imperador Lodovico il suono
dell'insorta tempesta, preveduta in
parte per l'abbandono seguito delle soldatesche,
mandò a Laon in monistero la
Augusta sua moglie; permise a Bernardo
di ritirarsi a Barcellona, se pur questi
<span class="pagenum" id="Page_573">[573]</span>
non prese da sè stesso e dalla sua paura
un tal consiglio; ed esso imperadore sen
venne a Compiegne. Colà corse il <i>re di
Aquitania Pippino</i> suo figliuolo, accompagnato
da una gran folla di popolo; e secondo
il concerto fatto per via di lettere
con Lottario Augusto suo fratello, levò al
padre il comando. Presa poi l'imperadrice
Giuditta dal monistero di Laon, la
mandò a quello di Poitiers, ed ivi per forza
la costrinsero a prendere l'abito monastico.
Per forza ancora cacciarono in
monistero i due fratelli d'essa Augusta
<i>Corrado</i> e <i>Ridolfo</i>. Alla serie di queste abbominevoli
vicende, secondo Pascasio
Ratberto, pare che intervenisse <i>Lodovico
re di Baviera</i>, altro figliuolo dell'imperadore;
ma è ben certo che <i>Lottario Augusto</i>
dopo l'ottava di Pasqua arrivò a Compiegne,
e fece cavar gli occhi ad Eriberto
fratello di Bernardo duca, giacchè non
potè aver nelle mani Bernardo stesso. Fu
approvato da Lottario tutto quanto fin qui
aveva operato Pippino; e trattò ben egli
rispettosamente il padre, ma tendeva ogni
mira de' figliuoli ad indurlo ad assumere
la tonsura monastica in qualche monistero.
Prima ancora che Giuditta prendesse
il sacro velo, adoperarono lei stessa per
persuadergli questa ritirata; ed in fatti gli
parlò essa in segreto, ma senza sapersi
s'ella mantenesse la parola data. Lodovico
prese tempo per pensare a sì gran risoluzione,
ed intanto, poco fidandosi dei
Franzesi, segretamente cominciò dei maneggi
coi Tedeschi. Per voglia di metter
fine in qualche maniera a tante turbolenze,
fu destinata una dieta a Nimega. Il
concorso di chi era in favore dell'imperador
Lodovico si scoprì maggiore di
quel che si credeva, di maniera che la
contraria fazione, come disperata, ricorse
la notte a Lottario per esortarlo o a decidere
col ferro la contesa o a ritirarsi. Informatone
Lodovico, fece venire a sè nella
mattina seguente il figliuolo Lottario,
al dispetto di chi il consigliava di non andarvi,
e con una parlata da padre si studiò
di fargli conoscere il suo dovere. Intanto
<span class="pagenum" id="Page_574">[574]</span>
il popolo temendo chi per Lodovico
e chi per Lottario, furiosamente diedero
di piglio all'armi; e ne sarebbe venuto
gran male, se i due Augusti non si fossero
fatti vedere a tutti in forma di concordia:
il che servì a quetar tutto quel pazzo
movimento. E perciocchè oramai senza
misura prevaleva la fazione dell'Augusto
Lodovico, egli ricuperò il comando; e
successivamente ordinata fu la cattura
de' principali fra' congiurati, e d'essi formato
il processo. Fra questi si trovarono
<i>Ilduino abbate</i> di s. Dionisio in Parigi e di
altri monisteri, che godeva anche la riguardevol
carica di cappellano della corte,
<i>Elisacaro</i> abbate di Centulae, <i>Walla</i> abbate
della vecchia Corbeia, di cui abbiamo
parlato di sopra. Questi abbati cortigiani
ci vengono descritti per santi; ma certo,
che che ne dica Pascasio Ratberto ad
acquistar loro il credito della santità, niuno
dirà che concorresse l'aver eglino avuta
mano in questi imbrogli, e tenuto il
partito de' figliuoli contra di un padre.
<i>Lottario Augusto</i> giurò allora fedeltà al
genitore; e <i>Lodovico re di Baviera</i>, intervenuto
alla dieta suddetta, aiutò, per quanto
potè, la causa del medesimo suo padre
Augusto. E ciò perchè non meno a lui
che a <i>Pippino</i> suo fratello segretamente
esso Lodovico Pio diede intenzione di
accrescere la lor porzione di stati. Può
essere che in quest'anno accadesse ciò
che narra il Dandolo <span class="fnote">[Dandul., Chronic., tom. 12 Rer. Italic.]</span>, cioè che <i>Obelerio</i>,
già doge deposto di Venezia, se ne tornò
furtivamente a casa, e si fece forte nell'isola
appellata Vigilia. Accorse incontanente
<i>Giovanni</i> doge regnante coll'esercito, e lo
assediò in quell'isola. Avvenne che quei
di Malamocco, perchè Obelerio era di
nascita loro concittadino, passarono al
campo di lui, con abbandonar Giovanni.
Allora Giovanni, lasciata stare Vigilia,
passò contra di Malamocco, e dopo avere
espugnato quel luogo e datolo alle fiamme,
tornò contra d'Obelerio, ed avutolo
finalmente nelle mani, se ne assicurò con
fargli tagliare la testa.
</p>

<p>
<span class="pagenum" id="Page_575">[575]</span>
</p>

<hr />
</div>

<div class="chapter">
<h2 class="hidden" id="DCCCXXXI">DCCCXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Gregorio</span> IV papa 5.</td>
  </tr>
  <tr>
    <td><span class="smcap">Lodovico Pio</span> imperadore 18.</td>
  </tr>
  <tr>
    <td><span class="smcap">Lottario</span> imperadore e re di Italia 12 e 9.</td>
  </tr>
</table>

<p>
Secondo gli Annali bertiniani <span class="fnote">[Annales Franc. Bertin. et Metens.]</span>, sul
principio di febbraio dell'anno presente
fu in Aquisgrana tenuta una general dieta,
dove si presero le risoluzioni convenienti
intorno a coloro che aveano cospirato
contro di Lodovico Pio. Furono
tutti concordemente giudicati incorsi nella
pena della testa. Ma il buon imperadore
volle che la clemenza andasse innanzi
alla giustizia, con decretare ai laici
il farsi monaci, e ai monaci la relegazione
in qualche monistero. Cadde questo
lieve gastigo sopra i tre abbati suddetti
<i>Ilduino</i>, <i>Elisacaro</i> e <i>Walla</i>. <i>Jesse</i> vescovo
di Amiens fu deposto. Altri vescovi
ed ecclesiastici spontaneamente elessero
l'esilio con fuggire in Italia, e ricoverarsi
sotto la protezion di Lottario. Vi
restava da decidere il punto dell'<i>imperadrice
Giuditta</i>. Sopra di ciò era stato
consultato il sommo <i>pontefice Gregorio</i>,
e la sentenza sua fu che si avesse per
nulla ed insussistente la di lei monacazione,
e concordi colla santa sede andarono
i vescovi di Francia. Però, come
scrive Tegano <span class="fnote">[Theganus, de Gest. Ludovici Pii, cap. 37.]</span>, <i>jubente Gregorio romano
pontifice cum aliorum episcoporum
justo judicio</i> ella sen venne ad Aquisgrana
con riassumere gli abiti secolareschi;
ma prima le fu prescritto di purgarsi dagli
apposti reati. Il che si fece secondo i biasimevoli
riti di que' tempi, cioè con esibirsi
un campion d'essa pronto a provare
la di lei innocenza col duello. E posciachè
non comparve accusatore alcuno,
fu accettato il di lei giuramento per
pruova bastevole della sua onestà. Dopo
di che <i>Pippino</i> e <i>Lodovico</i> figliuoli dell'imperadore,
lieti per l'accrescimento
fatto a' loro domini, ebbero licenza di
<span class="pagenum" id="Page_576">[576]</span>
andarsene l'uno in Aquitania, l'altro in
Baviera. Lottario solo si trovò deluso in
mezzo alle sue grandi idee e speranze <span class="fnote">[Nithardus, Hist. lib. 1.]</span>,
perciocchè gli convenne contentarsi della
sola Italia, con giurare inoltre di non
far da lì innanzi novità nella monarchia
contro la volontà del padre. A lui più
che ad altri era attribuita l'origine e
continuazione di sì brutti sconcerti. E
cercarono anche di profittarne i suddetti
suoi due fratelli, col cominciar cadauno
a far broglio per ottenere il primato,
cioè il titolo imperiale dopo la morte del
padre; ma per questo conto ritrovarono
una forte opposizione nei ministri della
corte paterna. La verità nondimeno è
che Lodovico Pio non trattò sempre da
lì innanzi Lottario come collega nell'imperio.
Tennesi poi un'altra dieta in Ingeleim
sul principio del seguente maggio,
dove comparve ancora esso Lottario
Augusto, che fu onorevolmente accolto
dal padre; ma fra poco ebbe ordine di
tornarsene in Italia, perchè non poca
apprensione dovea dare a Lodovico lo
spirito imbroglione di questo suo figliuolo.
Quivi il clementissimo Augusto fece
grazia a molti degli esiliati, permettendo
ad alcuni di ritornarsene alle lor case, e
ad altri anche il rivenire alla corte. In
un'altra dieta, che fu nell'autunno seguente
tenuta a Tionvilla, si vide comparire
<i>Bernardo duca</i> di Settimania, quel medesimo,
per cui tanto rumore s'era sollevato
nell'anno addietro. Anch'egli si
esibì pronto a provar coll'armi le calunniose
voci sparse contra di lui; e non
essendosi trovato chi si sentisse voglia
di prendere questa briga, si venne al
giuramento, per cui, nel tribunale del
mondo, egli restò bastantemente giustificato.
Assisterono a questa dieta due figliuoli
dell'imperadore, cioè <i>Lottario</i> e
<i>Lodovico</i>, e di poi se ne andarono. Ma
non v'intervenne già il re <i>Pippino</i>. Aspettollo
un pezzo il padre, e non veggendolo
venire, mandò gente apposta a
chiamarlo. Promise Pippino di andarvi,
<span class="pagenum" id="Page_577">[577]</span>
e finalmente sol pochi dì prima del santo
natale si presentò all'Augusto genitore,
che, a cagion della disubbidienza sua, lo
accolse assai freddamente, ed anche lo
sgridò. Se ne impazientò il giovine principe,
e nel dì 27 di dicembre, senza dire
addio ad alcuno, se ne fuggì frettolosamente
verso l'Aquitania. E tali erano i
portamenti de' figliuoli verso l'infelice
Lodovico imperadore lor padre, che declinarono
anche in peggio, siccome vedremo.
Abbiamo dalla Cronica arabica <span class="fnote">[P. II, tom. 2 Rer. Ital.]</span>,
tratta dal codice di Cambridge e
da me ristampata, che in quest'anno
riuscì ai Saraceni, dopo aver già fissato
il piede in Sicilia, d'impadronirsi della
città di Messina. Teodoto patrizio, che
per l'imperadore greco, il meglio che
poteva, andava contrastando e difficultando
le conquiste di quegl'infedeli, restò
da loro ucciso in qualche mischia.
</p>

<hr />
</div>

<div class="chapter">
<h2 class="hidden" id="DCCCXXXII">DCCCXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXII</span>. Indizione <span class="scp">X</span>.</td>
  </tr>
  <tr>
    <td><span class="smcap">Gregorio</span> IV papa 6.</td>
  </tr>
  <tr>
    <td><span class="smcap">Lodovico Pio</span> imperad. 19.</td>
  </tr>
  <tr>
    <td><span class="smcap">Lottario</span> imperadore e re di Italia 15 e 10.</td>
  </tr>
</table>

<p>
Non senza nuovi affanni passò l'<i>Augusto
Lodovico</i> quest'anno ancora a cagione
de' suoi figliuoli. L'improvvisa fuga
e disubbidienza del <i>re Pippino</i> gli avea
trafitto il cuore. Per cercare rimedio a
questi disordini intimò una nuova dieta
in Orleans <span class="fnote">[Annal. Franc. Bertiniani.]</span>, dove eziandio furono invitati
<i>Lottario Augusto</i> dall'Italia, e <i>Lodovico
re</i> dalla Baviera. Ma non andò molto
che arrivò nuova come il suddetto
suo figliuol Lodovico, messa insieme una
poderosa armata di Bavaresi e Schiavoni
disegnava d'invadere l'Alemagna, ossia
la Suevia e di torla al picciolo fratello
<i>Carlo</i> e di passar poscia in Francia
per sottomettere al suo dominio tutto
quanto quel paese che potesse. Tegano <span class="fnote">[Thegan., de Gest. Ludovici Pii, cap. 39.]</span>
ci vuol far credere mosso questo
principe dai consigli di <i>Lottario</i>, al quale
<span class="pagenum" id="Page_578">[578]</span>
veniva forse troppo facilmente da alcuni
attribuito ogni malanno d'allora. Altri
ne fanno autore <i>Malfrido conte</i> di Orleans,
a cui l'imperadore avea donata la
vita. A tali avvisi non tardò Lodovico Pio
a mettere in piedi un grosso esercito di
Franzesi e di Sassoni, co' quali marciò
contra del figliuolo. Si trovarono a fronte
le due armate presso a Vormazia, e
parea disposto il figliuolo a venire ad un
cimento; ma perchè riconobbe vana la
speranza a lui data che passerebbono
nel campo suo le soldatesche del padre,
e nello stesso tempo il buon imperadore,
non mai dimentico che quegli era suo
figliuolo, il mandò a chiamare; andò coraggiosamente
il giovane Lodovico a trovarlo.
Fu dal buon padre benignamente
accolto, e con sì amorevoli parole esortato
alla pace, che restò dissipato tutto
questo nuvolo, ed amendue si separarono
con apparenza di grande amore. Non
fu già così per l'altro figliuolo <i>Pippino</i>.
Questi fuggito, come dicemmo, s'ebbe
avviso che meditasse anch'egli delle novità;
però fu obbligato l'imperador suo
padre a mandar ordine perchè sul principio
di settembre si facesse la raunanza
dell'esercito ad Orleans, dove si portò
per tenere la dieta. Colà fu chiamato, e
colà finalmente venne, ma contra sua
voglia, il re Pippino. Lo sgridò il padre,
perchè senza chiedere licenza si fosse
ritirato dalla corte nell'anno addietro, e
messolo sotto buona guardia, gli comandò
di andare a Treveri, e di guadagnarsi
il perdono del passato coll'ubbidienza in
avvenire. Le promesse del figliuolo furono
quali si desideravano da un padre,
ma i fatti non corrisposero. Non andò
molto ch'egli tornò a fuggire. Il perchè
l'imperador Lodovico avendo non poco
fondamento che il figliuolo fosse pervertito
dai consigli d'alcune malvage persone,
e specialmente da <i>Bernardo duca</i>
della Settimania, autore in addietro di
tanti mali, e dimorante allora in Aquitania,
fece citar costui a render conto di
sua persona. L'imputazione era di fellonia.
<span class="pagenum" id="Page_579">[579]</span>
Egli elesse la detestabil via del duello
per provare l'innocenza sua. Non si
venne al combattimento per mancanza
di chi volesse uscire in campo contra di
lui. Ciò non ostante, egli venne degradato,
e liberato il pubblico da sì pernicioso
arnese. Presero qui occasione <i>Lottario
Augusto</i> e <i>Lodovico re</i> di Baviera di profittare
dello sdegno del padre contra del
loro fratello <i>Pippino</i> <span class="fnote">[Astronomus, in Vita Ludov. Pii.]</span>, con tirarlo a
fare un'altra divisione della monarchia
in vantaggio d'essi e di <i>Carlo</i>, quarto
loro fratello; ma questa non ebbe poi
effetto. In questi medesimi tempi la Cristianità
e l'Italia ebbero di che piagnere, perciocchè,
secondo la Cronica arabica <span class="fnote">[P. II, tom. 1 Rer. Ital.]</span>,
riuscì ai Saraceni di forzare alla resa la
città di Palermo; con che venne la maggiore
e miglior parte della Sicilia sotto il
loro giogo. Ne abbiamo anche la testimonianza
di Giovanni Diacono <span class="fnote">[Johann. Diac., in Vit. Episcop. Neapol.,
P. II, tom. 1 Rerum Italicarum.]</span>, che
fiorì in questi tempi, e racconta che tutti
i Palermitani furono stati schiavi, e che
il solo <i>Luca</i> eletto vescovo di quella città,
e Simeone spatario dell'imperadore
greco con pochi altri ottennero dipoi la
libertà. Circa questi tempi ancora diede
fine a questa mortal vita <i>Antonino</i> abbate
benedettino di Sorrento. Leggesi la breve
sua vita pubblicata dal padre Bollando <span class="fnote">[Bollandus, in Act. Sanct. ad diem 13 februarii.]</span>,
e poi ristampata dal padre
Mabillone <span class="fnote">[Mabill., Saecul. IV Benedict.]</span>, dove dice ch'egli morì
<i>sexto decimo kalendas martii, consule
Probiano</i>. Non riguarda già questa nota
cronologica l'anno di Cristo 471, in cui
fu console <i>Probiano</i>, ma bensì l'anno
presente, o i due vicini, ne' quali <i>Probiano</i>
console ossia duca di Sorrento vivea.
Ancorchè nulla di riguardevole o
per virtù o per miracoli si narri di lui
nella vita suddetta, pure in que' tempi
barbari egli meritò il titolo di santo e lo
si ritien tuttavia in quella città.
</p>

<p>
<span class="pagenum" id="Page_580">[580]</span>
</p>

<hr />
</div>

<div class="chapter">
<h2 class="hidden" id="DCCCXXXIII">DCCCXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Gregorio IV</span> papa 7.</td>
  </tr>
  <tr>
    <td><span class="smcap">Lodovico Pio</span> imperadore 20.</td>
  </tr>
  <tr>
    <td><span class="smcap">Lottario</span> imperadore e re di Italia 14 e 11.</td>
  </tr>
</table>

<p>
Intorno a questi tempi si può credere
accaduto ciò che narra Anastasio bibliotecario <span class="fnote">[Anast. Bibliothec., in Vit. Gregor. IV.]</span>.
Quasi tutta la Sicilia era già
caduta in mano de' Saraceni africani, e
cominciarono tosto a provarsi i funesti
effetti della maggiore loro vicinanza all'Italia,
facendo quei barbari corsari delle
scorrerie per tutto il litorale del Mediterraneo.
Questa calamità diede molto
da pensare al sommo <i>pontefice Gregorio</i>,
per la giusta apprensione che le città di
Porto e d'Ostia potessero un dì restar
preda degl'infedeli. Tanto maggiore era
la di lui ansietà, perchè se coloro avessero
presi quei due luoghi alla sboccatura
del Tevere e peggio se vi avessero
fermato il piede, Roma non era sicura,
o certo correva gran pericolo la venerata
basilica vaticana coi corpi de' santi
Apostoli, giacchè era essa in questi tempi
fuori di Roma. Però il vigilante papa
determinò di fabbricare una nuova città
nel sito d'Ostia. Vi si portò egli in persona
e diede principio con vigore alle
mura, che riuscirono alte, con porte ben
fortificate, troniere e petriere e con buona
fossa all'intorno. Questa nuova Ostia
ordinò egli che in avvenire si nomasse
dal suo nome <i>Gregoriopoli</i>. Cessò di vivere
secondo i conti di Camillo Pellegrino <span class="fnote">[Part. I, tom. 2 Rer. Italic.]</span>,
nel presente anno <i>Sicone</i> principe
di Benevento, il cui epitaffio resta tuttavia
e vien registrato nella storia de' principi
longobardi del suddetto Pellegrino.
Quivi è detto ch'egli regnò <i>per quinos
annos</i>, anni quindici, i quali dedotti dall'anno
817, ci possono far dubitare che
la sua morte accadesse piuttosto nell'anno
precedente. Comunque sia, fra le
sue lodi si conta ch'egli difese il ducato
<span class="pagenum" id="Page_581">[581]</span>
beneventano dall'ira de' Franchi; assediò
vigorosamente Napoli, ed obbligò
quel popolo a pagargli il tributo, e di là
condusse a Benevento il corpo di san
Gennaro vescovo e martire, in onore del
quale fabbricò un tempio e fece grandi
donativi d'argento. A proposito dell'assedio
di Napoli narra Erchemperto <span class="fnote">[Erchempertus, Hist., cap. 10.]</span>,
aver egli talmente stretta e bersagliata
quella città con arieti e mangani, che
diroccato un buon pezzo di muro vicino
al mare, i Beneventani erano già alla vigilia
di entrarvi per forza. Allora il duca
di Napoli mandò a trattar della resa per
ischivare il sacco, e diede per ostaggio
la madre e due suoi figliuoli. Impetrarono
i legati che Sicone entrasse solamente
nel giorno appresso nella città; ma non
v'entrò già egli mai, perchè nella notte
stessa i Napoletani alzarono bravamente
nella parte smantellata un nuovo muro,
e sul far del giorno comparvero sopra di
esso coll'armi più che mai risoluti di
difendersi. L'Anonimo salernitano <span class="fnote">[Anonymus Salernitan., P. II. edit. Peregr.]</span>
aggiugne che fu inviato <i>Orso</i>, eletto vescovo
di Napoli, ad implorar misericordia
e pace da Sicone, il quale, cedendo
alle esortazioni e preghiere del prelato,
venne ad un accordo; cioè si obbligò il
duca napoletano di pagare ogni anno
tributo al principe di Benevento. Abbiamo
inoltre dal prefato Salernitano che
<i>Landolfo</i> seniore conte di Capua per ordine
di esso Sicone fabbricò una nuova
forte città nel monte Trilisco non lungi
dalla medesima città di Capua. Fu pregato
Sicone di venirla a vedere e giunto
colà chiese parere a' suoi baroni, qual
nome si potesse porre a questa nuova
città. Tutti ad una voce risposero <i>Sicopoli</i>,
fuorchè uno il qual disse: piuttosto
che Sicopoli, chiamiamola <i>Rebellopoli</i>.
Montò in collera Sicone a questo motto,
e gli dimandò perchè parlasse così. Perchè,
disse colui, dappoichè i Capuani
hanno un luogo sì ben fortificato, dureran
fatica ad ubbidirvi; e questo vi succederà
<span class="pagenum" id="Page_582">[582]</span>
quando non si formi una buona
lega d'animi fra i Beneventani e Capuani
col mezzo di varii matrimoni. Non
cadde in terra questo avvertimento; e
Sicone da lì innanzi procurò varie parentele
fra que' due popoli. A Sicone defunto
succedette nel principato di Benevento
<i>Sicardo</i> suo figliuolo, già dichiarato
suo collega, principe, al dire di Erchemperto,
anch'esso divoratore de' suoi
sudditi.
</p>

<p>
L'anno fu questo in cui si vide una
scandalosa rivoluzion di stato, che non
si può rammentar senza orrore e senza
obbrobrio della Francia e di que' tempi.
Tornarono peggio che prima a rivoltarsi
contro l'<i>imperador Lodovico</i> i suoi tre
maggiori figliuoli <i>Lottario, Pippino</i> e <i>Lodovico</i>.
Le cagioni di sì fatti abbominevoli
movimenti non sono ben registrate
dagli storici. Per quel ch'io credo, e per
quanto si può dedurre da <i>Agobardo</i> <span class="fnote">[Agobardus de Comparat. utriusq. Regimin.]</span>,
celebre arcivescovo di Lione, l'invidia e
gelosia di stato rimise l'armi in mano a
que' principi dimentichi della riverenza
dovuta ad un padre. Si lasciava pur troppo
il buon imperadore menar pel naso
dalla <i>imperadrice Giuditta</i> loro matrigna,
e si può in parte prestar fede a quanto
di lei in questo proposito lasciarono scritto
Pascasio Ratberto <span class="fnote">[Paschasius, Ratbertus in Vit. Walae, lib. 1.]</span> ed Agobardo.
Le mire dell'ambiziosa donna tendevano
tutte ad ingrandir l'unico suo figliuolo
Carlo; e in quest'anno ancora le era
riuscito di fargli assegnar l'Aquitania,
con levarla al figliastro Pippino, come
attesta Nitardo <span class="fnote">[Nithardus, Hist., lib. 1.]</span>, <i>Aquitania, Pippino
demta, Carolo datur, et in ejus obsequio
primatus populi, qui cum patre sentiebat,
jurat</i>. Questi passi sì svantaggiosi agli
altri figliuoli e il timore di peggio, fecero
perdere la pazienza a Lottario, Pippino
e Lodovico; e tanto più perchè non
mancavano segreti istigatori che malignamente
accendevano il fuoco e nulla più
desideravano che di veder discendere dal
<span class="pagenum" id="Page_583">[583]</span>
trono il cristianissimo e clementissimo
loro monarca. Passata dunque intelligenza
fra i tre suddetti fratelli, dopo aver
trattato indarno di concordia col padre
in lontananza, <i>Lottario</i> dall'Italia, <i>Pippino</i>
dall'Aquitania, <i>Lodovico</i> dalla Baviera,
marciarono coi loro eserciti per andarlo
a trovare in persona. L'Augusto
Lodovico, subodorati questi movimenti,
anch'egli s'armò come potè, e venne in
Alsazia, dove a fronte di lui arrivarono
anche i figliuoli, risoluti di dare alla monarchia
quel regolamento che al loro
senno, o, per dir meglio, alla loro detestabile
ambizione parea più proprio. Quel
sito acquistò da lì innanzi il nome di
<i>Campo della bugia</i>, o di <i>Campo mendace</i>.
Avea Lottario fatto venire d'Italia e condotto
seco <i>papa Gregorio IV</i>, figurandosi
che niun personaggio fosse atto più
di lui, siccome padre comune e di tanta
autorità, a maneggiar un trattato di pace
fra un padre e i suoi figliuoli. Ma fu presa
in sospetto dall'imperador Lodovico
la venuta del romano pontefice, quasichè
egli si fosse unicamente mosso per favorire
i disegni del figliuolo Lottario, cioè
di chi era arbitro dell'Italia. Fece in oltre
delle doglianze perchè egli fosse venuto,
senz'averne preventivamente avuto
da lui ordine alcuno, ed anche dopo
essere venuto, tardasse tanto a lasciarsi
vedere da lui. Anzi gli stessi vescovi franzesi
del partito d'esso imperador Lodovico,
essendosi sparsa voce che il papa
per troppa parzialità nudrisse pensiero
di scomunicar l'imperadore e i vescovi,
se alcun di loro si mostrasse disubbidiente
al volere di lui e de' figliuoli di esso
Augusto, si lasciarono trasportare all'eccesso
con fargli sapere, secondochè narra
l'autore della vita di Lodovico <span class="fnote">[Anonymus, in Vit. Ludov. Pii.]</span>,
<i>nullo modo se velle ejus voluntati succumbere.
Sed si excommunicaturus adveniret,
excommunicatus abiret: quum aliter se habeat
antiquorum canonum auctoritas.</i> Finalmente
fu permesso al papa di andar
<span class="pagenum" id="Page_584">[584]</span>
ad abboccarsi coll'imperador Lodovico,
che il ricevette con poco garbo, e senza
la riverenza usata da' suoi maggiori al
vicario di Cristo. Per testimonianza di
Tegano <span class="fnote">[Theganus, de Reb. est. Ludovici, cap. 42.]</span>, Gregorio gli presentò grandi
e innumerabili regali, si fermò con lui
qualche giorno e trattò seco de' correnti
scabrosi affari, per quanto si può conghietturare,
con tutta onoratezza e vera
intenzione di rimettere la buona armonia
fra lui e i figliuoli. Da Pascasio Ratberto
si può ricavare ch'egli proponeva
ed insisteva che stesse salda la <i>prima division
dell'imperio</i> fatta dall'imperadore,
giacchè l'averla egli guasta, per esaltare
il fanciullo quartogenito <i>Carlo</i>, avea troppo
disgustato i tre maggiori figliuoli. I
seguenti successi ci danno a conoscere
che o Lodovico Augusto, o i figliuoli non
vi vollero acconsentire. Però il papa licenziato
si restituì al campo di Lottario,
nè gli fu più permesso di tornar a parlare
coll'Augusto Lodovico.
</p>

<p>
Intanto lavoravano sott'acqua i figliuoli
tirando a poco a poco con doni o
con minacce nel loro partito i seguaci
del padre, di modo che non andò molto
che esso Lodovico si vide quasi affatto
abbandonato dai suoi e costretto a far
sapere ai figliuoli che andrebbe alle lor
tende, persuadendosi bene che non mancherebbono
di rispetto verso di lui e verso
la moglie, nè di amore verso il loro
fratello Carlo. Andò e fu ricevuto col
figliuolo nel padiglione di Lottario, che
era il principal promotore di questa esecrabil
briga. Allora fu che i tre fratelli si
divisero fra loro la monarchia franzese,
e si fecero giurar fedeltà dai popoli.
Quindi Lottario mandò in esilio l'imperadrice
<i>Giuditta</i> in Italia, confinandola
nella città di Tortona <span class="fnote">[Astronomus, in Vit. Ludovici Pii.]</span>, con promessa
giurata fatta al padre di non nuocere al
corpo nè alla vita di lei. Fu anche levato
da lato dell'imperadore con suo gran
rammarico il tanto da lui amato figliuolo
<i>Carlo</i> e relegato nel monistero di Prumia
<span class="pagenum" id="Page_585">[585]</span>
nella Germania. <i>Papa Gregorio</i> al
vedere cotali sregolate violenze, le disapprovò,
nè soffrendogli più il cuore d'essere
spettatore di sì brutta tragedia, se
ne ritornò malcontento a Roma. <i>Pippino</i>
e <i>Lodovico</i> fratelli di Lottario se ne tornarono
ai regni loro. Restò l'infelice
<i>Augusto Lodovico</i> nelle mani di <i>Lottario</i>,
il quale, avendo già prese le redini del
governo, seco il condusse, come privata
persona e a guisa di prigioniere sotto
buona guardia, a Soissons, con adoperare
intanto emissarii e segrete esortazioni
per indurlo a rinunziare spontaneamente
l'imperio e a monacarsi, siccome altre
volte pareva che avesse avuta intenzione
di fare. Per muoverlo più agevolmente,
gli fu dato a credere che l'imperadrice
avesse già dato l'addio al secolo con
prender l'abito monastico, o fosse morta,
e che il figliuolo Carlo già fosse tonsurato
in un monistero. Ma Lodovico
non si arrendè per questo, e tanto più
perchè segretamente fu avvertito della
falsità di quelle voci, ed esortato a tener
forte per quanto potesse lo scettro. Non
valendo questi mezzi, si venne al più vigoroso
e fu quello di raunare nel mese
di ottobre in Compiegne molti vescovi,
alla testa de' quali era <i>Ebbone</i> arcivescovo
di Reims, fazionario di Lottario, uomo
di vil nascita, ma di una crudeltà che
non avea pari. Videsi in tal occasione,
con vergogna del nome cristiano, empiamente
impiegata dai ministri di Dio la
santissima religione per ispaventare e
detronizzare quel misero principe con indurlo
a chiamarsi colpevole delle seguenti
imputazioni. Cioè, di aver permessa la
morte del re <i>Bernardo</i> suo nipote e fatti
monacare per forza i suoi fratelli naturali,
tuttochè di ciò egli avesse già fatta penitenza.
Di aver contro i giuramenti rotta la
divisione da lui già stabilita dell'imperio,
ed astretti i sudditi a due contrari giuramenti:
dal che erano venuti spergiuri e
gravi turbazioni. Di avere in tempo di
quaresima intimata al popolo una spedizion
generale: cosa che avea cagionata una
<span class="pagenum" id="Page_586">[586]</span>
gran mormorazione. Di aver maltrattato
chi dei suoi fedeli era ito ad informarlo
dei malanni correnti e delle insidie a lui
tese, con cacciarli in esilio e confiscar
loro i beni; siccome ancora d'aver cagionato
del discredito ai sacerdoti e monaci.
Di aver esatto contro la giustizia
varii giuramenti da' suoi figliuoli e popoli.
Di aver fatto varie spedizioni militari
che aveano prodotti tanti omicidii, sacrilegii,
adulterii, rapine ed incendii, con
oppression de' poveri: mali tutti, de' quali
era reo presso Dio. Di aver fatto delle
divisioni dell'imperio a capriccio, turbata
la pace comune, armati i popoli
contra de' suoi figliuoli, in vece di pacificarli
coll'autorità paterna e col consiglio
de' suoi fedeli. E finalmente d'aver
messo a pericolo d'infinite uccisioni i
suoi sudditi, quando l'obbligo suo era di
procurar loro la salute e la pace. Con
questi mal inventati capi di reati diedero
que' vescovi ad intendere al piissimo imperadore
ch'era scomunicato e che gli
era d'uopo di farne penitenza, se voleva
salvar l'anima sua. Lasciossi il meschino
principe trattar come vollero que' vescovi
che aveano venduta la lor coscienza
a Lottario, con deporre la spada e le insegne
imperiali, e vestirsi di cilicio, e
vituperar le sue passate azioni, e con
pericolo di verificar l'antico proverbio:
<i>Heroum filii noxae</i>. Questo bastò a Lottario
per credere decaduto il padre: benchè
non fidandosi di lui, nè del popolo,
seguitasse a tenerlo sotto più rigorosa
guardia, senza permettergli di parlare,
se non con pochi destinati al di lui servigio.
Il popolo, terminata questa scena,
se ne tornò tutto confuso e mesto a casa.
Lottario si fermò in Aquisgrana quel
verno, facendola da padron dell'imperio.
<i>Walla abbate</i> di Corbeia, per levarsi da
così deforme spettacolo, avea ottenuto
da lui di potersi ritirare in Italia, e venuto
al celebre monistero di san Colombano
di Bobbio, quivi coll'aiuto di Lottario
fu eletto abbate. Da un documento
veronese pubblicato dal Panvinio e poi
<span class="pagenum" id="Page_587">[587]</span>
dall'Ughelli <span class="fnote">[Ughell., tom. 5, Ital. Sacr. de Episcop. Veronens.]</span>, che fu scritto nell'anno
837 pare che nell'anno presente Lottario
Augusto mandasse a Verona <i>Mario</i> (forse
nome scorretto) <i>conte bergense</i> (s'ha
verisimilmente da scrivere <i>bergomense</i>)
ed <i>Eriberto</i> vescovo di Lodi, <i>ut muros
qui ad portam, quae dicitur Nova, diruebant,
sive in castello, aliisve necessariis
locis restituerent</i>. Dicesi ordinata questa
riparazione <i>eo anno, quando imperator
Lotharius cum exercitu in Franciam cum
fratribus ad patrem perrexit</i>.
</p>

<hr />
</div>

<div class="chapter">
<h2 class="hidden" id="DCCCXXXIV">DCCCXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXIV</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Gregorio IV</span> papa 8.</td>
  </tr>
  <tr>
    <td><span class="smcap">Lodovico Pio</span> imperadore 21.</td>
  </tr>
  <tr>
    <td><span class="smcap">Lottario</span> imperadore e re di Italia 15 e 12.</td>
  </tr>
</table>

<p>
L'aspro ed indegno trattamento fatto
da <i>Lottario</i> all'<i>imperador Lodovico</i> suo
padre induceva ogni dì più a compassione
chi non aveva avuta parte nel di lui
abbassamento, e svegliava pentimento in
chi avuta ve l'avea <span class="fnote">[Tegan., cap. 45.]</span>. Fra gli altri <i>Lodovico
re di Baviera</i> suo figliuolo, prima
ancora che terminasse l'anno precedente,
tornato in sè stesso, cominciò ad assumere
la di lui difesa, e venuto a Francforte, spedì
ambasciatori a Lottario pregandolo di
usar più umanità verso del padre. Lottario
li ricevè assai freddamente. Altri
successivamente ne mandò esso re di
Baviera, nè a questi fu permesso di vedere
l'imperador prigioniere. Venuto poi Lottario
a Magonza, quivi con lui si abboccò
il fratello Lodovico, ma senza neppur riportarne
buone parole, per gli cattivi consiglieri
che Lottario aveva ai fianchi. Questa
durezza di Lottario e le premure di
molti nobili fautori dell'oppresso imperadore
e massimamente di <i>Dragone vescovo</i>
di Metz, indussero il suddetto re di Baviera
a trattare col <i>re Pippino</i>, altro suo fratello,
una lega contra di Lottario, per procurar
la liberazion del padre. In fatti
<span class="pagenum" id="Page_588">[588]</span>
amendue coi loro eserciti da due parti
si mossero per andare a trovare ostilmente
il fratello; e crebbero per via le
loro forze, concorrendo di qua e di là
gente a questo pio uffizio; di modo che
Lottario giunto a Parigi, veggendo sì
gran turbine che minaccioso si appressava,
lasciato quivi il padre in libertà nel
monistero di s. Dionisio, si diede alla
fuga sul fine di febbraio, seguitato da
alcuni vescovi suoi aderenti, fra' quali
specialmente si contò <i>Agobardo arcivescovo</i>
di Lione <span class="fnote">[Astronomus, in Vit. Ludovici Pii.]</span>. Non volle il buon
imperador Lodovico ripigliare il cingolo
militare e le insegne imperiali, se prima
non venne assoluto dai vescovi e da
loro rimesso in possesso del primiero
comando con incredibil giubilo del popolo.
Ritiratosi Lottario Augusto nella Provenza,
recò non pochi aggravii a quelle
contrade; e perchè la città di Cavaglione
ricusò d'ubbidirlo <span class="fnote">[Annal. Franc. Bertiniani.]</span>, la espugnò e diede
alle fiamme; e presi quei conti che la
difendevano, tre ne fece morire e gli
altri cacciò in prigione. Colà inviò l'imperador
suo padre degli ambasciatori per
significargli come gli perdonava tutti i
passati eccessi, esortandolo a venirsene a
lui pacificamente, che sarebbe ben ricevuto.
Non fidandosene Lottario, continuò
nelle risoluzioni di prima. Stava intanto
confinata in Tortona l'<i>imperadrice Giuditta</i>,
ed era stato secretamente inviato in Italia
un certo Rodberto laico, menzionato da
Walafrido Strabone in uno dei suoi poemi,
per procurar la sua liberazione; nè mancavano
in Italia dei gran signori fedeli
all'imperador Lodovico. Sparsasi poi
voce che esso Augusto era stato rimesso
in libertà e che si macchinava contra
la vita della medesima imperadrice, per
attestato dell'Annalista bertiniano, <i>Ratoldo</i>
vescovo, <i>Bonifazio</i> conte e <i>Pippino</i> parente
dell'imperadore, ed altri non pochi
con gran prestezza inviarono persone che
destramente, o pure per forza la misero
in salvo, e menaronla felicemente ad
<span class="pagenum" id="Page_589">[589]</span>
Aquisgrana, dove la presentarono sana
all'imperador suo consorte. Ma egli non
volle ripigliarla, se prima ella in pubblico
non si purgò dai reati che le venivano
apposti col giuramento. Quel <i>Ratoldo</i> vien
creduto dal padre Pagi <span class="fnote">[Pagius, ad Ann. Baron.]</span> <i>vescovo di Soissons</i>.
La verità è ch'egli era <i>vescovo di
Verona</i>, appellato da altri <i>Rataldo</i>. <i>Bonifazio</i>
era <i>conte di Lucca</i>, e probabilmente
marchese della Toscana, come abbiam
veduto di sopra all'anno 828. <i>Pippino</i>
parente dell'imperador Lodovico altro
non fu che Pippino <i>figliuolo di Bernardo</i>
giù re d'Italia, del quale parimente abbiam
fatta menzione di sopra. Ma Andrea
prete italiano <span class="fnote">[Andreas Presbyt., Chron. tom. 1 Scrip. Menchenii.]</span>, e scrittore di questo
secolo, lasciò scritto essere stato Lottario
stesso quegli che, pentito dei passati trascorsi,
ed infuriato contra chi gli avea
dato di sì cattivi consigli (perlochè molti
per ordine suo furono uccisi, ed altri
mandati in esilio), restituì egli stesso la
matrigna al padre. E parrebbe assai
verisimile questo racconto, non sapendosi
intendere come i tre suddetti personaggi
si arrischiassero senza permissione
o comando d'esso Lottario a levar dalla
guardia e ricondurre l'imperadrice in
Francia. Ma all'anno 836 vedremmo che
non s'accorda con questo supposto la
più autentica storia d'allora.
</p>

<p>
Continuava <i>Lottario Augusto</i> nel suo
furore, per cui trovata in Cavaglione <i>Gerberga</i>
monaca, sorella di <i>Bernardo</i> già
duca della Settimania <span class="fnote">[Thegan., cap. 52.]</span>, la fece affogare
nel fiume Sona, e dopo avere riportato
qualche vantaggio contra le milizie del
padre, passò coll'esercito suo fino ad
Orleans. Lodovico imperadore, chiamati
in suo aiuto gli altri due figliuoli Pippino
e Lodovico colle lor truppe, andò a postarsi
con una potentissima armata nel
mese d'agosto in faccia a Lottario. <i>Marquardo
abbate</i> di Prumia, da lui spedito
prima al figliuolo per ricordargli i comandamenti
<span class="pagenum" id="Page_590">[590]</span>
e lo sdegno di Dio, ed esortarlo
a sottomettersi, se n'era tornato indietro,
altro non riportando che un cattivo trattamento
e delle minacce. Ma il misericordioso
imperadore, non ributtato per questo,
mandò altri ambasciatori al pertinace
figliuolo per vincerlo pur colle buone, e
per risparmiare il sangue de' suoi popoli.
Furono questi <i>Baradado</i>, o pur <i>Badurado</i>
vescovo di Paderbona, <i>Gebeardo</i> nobilissimo
duca, e <i>Berengario</i> uomo saggio e parente
suo, il quale, secondo l'Eccardo <span class="fnote">[Eccar., Rer. Franc., lib. 29.]</span>,
fu figliuolo di <i>Unroco</i> conte, e fratello di
<i>Eberardo</i> marchese del Friuli, ch'era
marito di <i>Gisela</i> figliuola d'esso imperador
Lodovico. Egli da Tegano è chiamato
<i>duca fedele e saggio</i>; ed essendo mancato
di vita nell'anno seguente, la morte sua
lungamente fu pianta dallo stesso imperadore
e da' suoi figliuoli. Ora ammessi
questi legati all'udienza di Lottario, il
vescovo animosamente gli comandò da
parte di Dio che si levasse da' fianchi i
malvagi consiglieri suoi seduttori, ed
ascoltasse le proposizioni di pace. Chiese
Lottario un po' di tempo per pensarvi: e
richiamatili, domandò loro parere. Il consigliarono
di venire a' piedi del suo buon
padre, con assicurarlo di pace e di perdono
e con presentargli, come si può
conghietturare, un salvocondotto. Andò
in fatti Lottario, e trovato il padre Augusto
sotto un alto padiglione alla vista
di tutta la sua armata, con gli altri suoi
due figliuoli a lato, si gittò a' suoi piedi con
<i>Ugo</i> suocero suo e cogli altri complici,
confessando d'aver stranamente fallato.
Contentossi il pio imperadore che Lottario
gli giurasse di nuovo fedeltà, e di ubbidire
a tutti gli ordini suoi, e che se ne venisse
in Italia, da dove non si avesse a muovere
giammai senza sua licenza. Giurarono
anche gli altri, e a tutti fu conceduta, non
solamente la vita, ma anche il possesso
de' loro beni patrimoniali. Lottario se ne
tornò in Italia; e a tal fine ebbe quella
memorabil tragedia, in cui non si può abbastanza
ammirare l'insolenza d'un figlio
<span class="pagenum" id="Page_591">[591]</span>
e la pazienza e carità di un padre. Secondo
i conti di Camillo Pellegrino <span class="fnote">[Camill. Peregr., in Serie Abb. Casinens.
tom. 5 Rer. Ital.]</span>, <i>Deusdedit
abbate</i> di Monte Casino uomo di
molta santità, cacciato in prigione da
<i>Sicone</i> principe di Benevento, fu chiamato
da Dio in quest'anno dalle miserie della
carcere all'eterno riposo. Erchemperto <span class="fnote">[Erchemp., Chron. cap. 13, P. I, tom. 2
Rer. Ital.]</span>
è testimonio che al sepolcro suo succedevano
molte miracolose guarigioni. Nel
Martirologio romano <span class="fnote">[Martyrologium, ad diem 9 octob.]</span> si celebra la di
lui memoria. Il suddetto Erchemperto,
dopo aver narrata la morte di Sicone, ci
accenna il tempo, in cui questo abbate fu
sacrilegamente cacciato in carcere, con
iscrivere: <i>Prius enim quam obiret, ut
cumulus suae perditionis justius augeretur,
pro amore pecuniae, spectabilem et
Deo dignum virum, sanctitate conspicuum
Deusdedit nomine, beatissimi Benedicti
vicarium, a pastorali monasterio monachorum,
saeculari magis potentia, quam
congrua ratione, deposuit, et custodiae
mancipavit.</i> Con questa enormità si preparò
Sicone per comparire al tribunale
di Dio.
</p>

<hr />
</div>

<div class="chapter">
<h2 class="hidden" id="DCCCXXXV">DCCCXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXV</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Gregorio</span> IV papa 9.</td>
  </tr>
  <tr>
    <td><span class="smcap">Lodovico Pio</span> imper. 22.</td>
  </tr>
  <tr>
    <td><span class="smcap">Lottario</span> imperadore e re di Italia 16 e 13.</td>
  </tr>
</table>

<p>
Nella villa di Teodone tenuta fu in
quest'anno dall'<i>imperador Lodovico</i> una
dieta <span class="fnote">[Astronomus, in Vit. Ludovici Pii.]</span>, in cui si trattò di que' vescovi
che aveano cospirato contro la di lui
persona e contro l'imperio suo nell'anno
precedente. Fra gli altri essendo stato
citato <i>Agobardo</i> arcivescovo di Lione; nè
comparendo, gli fu di poi nell'anno susseguente
levata la chiesa. Alcuni di quei
vescovi erano fuggiti in Italia; per questi
non si fece gran rumore, affine di
non alterar maggiormente l'animo di
<span class="pagenum" id="Page_592">[592]</span>
Lottario Augusto, che gli avea sotto la sua
protezione. Quivi ancora con più solennità
fu da tutti i vescovi abolito e dichiarato
ingiustamente fatto tutto ciò nell'anno
addietro era stato operato in disonore
dell'Augusto Lodovico. Poscia nella chiesa
di santo Stefano di Metz fu di nuovo da
que' prelati coronato. <i>Ebbone</i> arcivescovo
di Reims v'intervenne anch'egli, dopo di
che confessando i suoi falli, si protestò
decaduto dal vescovato e fu confinato
in un monistero. Attese in quest'anno
Lodovico Augusto a riparare i disordini
cagionati in Francia dalle passate turbolenze
con essere cresciuti i ladri, essere
stati usurpati i beni delle chiese, oppressi
i poveri: al qual fine spedì varii messi,
o sieno giudici straordinarii, per le provincie,
e gastigò coloro che non aveano
soddisfatto al loro dovere nell'amministrazion
della giustizia e nel procurare
la sicurezza delle strade. Han creduto
il Cointe, il Pagi e l'Eccardo che a quest'anno
s'abbia da riferire una nuova
divisione dei regni fatta dall'imperador
Lodovico fra i suoi tre figliuoli <i>Pippino</i>,
<i>Lodovico</i> e <i>Carlo</i>, senza parlare in esso di
<i>Lottario</i>, la quale dal Baluzio viene rapportata
all'anno 837. Comunque sia,
certo è ch'esso imperadore nulla più
aveva a cuore, quanto di assicurare al
suo quartogenito <i>Carlo</i> una buona porzion
di stati, e a questo fine slargò molto quella
ancora degli altri due figliuoli con isperanza
di contentarli, e di tor loro di cuore
la voglia di nuocere al minor fratello.
Veggonsi in quest'anno alcuni diplomi
spediti in Italia da Lottario Augusto,
ne' quali non fa menzione alcuna dell'imperadore
suo padre, forse per vendicarsi
del medesimo padre, che in Francia
faceva altrettanto, senza nominare il
figliuolo ne' suoi atti e privilegii. Uno
d'essi diplomi, riferito dal Puricelli <span class="fnote">[Puricellius, Monument. Basilic. Ambros.]</span>, è
dato <i>VIII idus majas, anno domni Lotharii
Pii imperatoris XVIII. Indicione XIII:
Actum Papiae palatio regio.</i> L'epoca è
presa dall'anno 817. In esso egli dona
<span class="pagenum" id="Page_593">[593]</span>
alla basilica milanese di sant'Ambrosio
la corte di Lemonta <i>pro remedio animae
Hugonis fratris ipsius Hermengardis</i> (cioè
dell'Augusta sua moglie) <i>puerili aetate ab
hac luce subtracti</i>. Fu dato un altro suo diploma
rapportato dal Margarino <span class="fnote">[Bullar. Casinens., tom. 2, p. 23.]</span> in favore
di <i>Amalberga badessa</i> di s. Giulia di
Brescia, <i>Actum Moringo, palatio regio, XVII
kalend. jannuarias anno imperii Hlotharii
XVIII, Indictione XIV</i>: la qual indizione
ebbe principio nel settembre di quest'anno.
Abbiamo parimente dal padre Mabillone <span class="fnote">[Mabill., Annal. Benedictin., tom. 2. Append.]</span>
uno strumento di <i>Cunegonda
vedova del fu Bernardo re d'Italia</i>. Quivi
ella dona al monistero di santo Alessandro
di Parma molti beni posti ne' contadi di
Parma, Reggio e Modena, <i>pro remedio
animae senioris sui</i> (cioè di Bernardo) <i>et
suae, filiique sui Pippini</i>, cioè dello stesso
che abbiam veduto nell'anno precedente
favorevole all'imperadrice Giuditta. Fu
scritta quella carta <i>in Parma civitate,
regnantibus dominis nostris Hludowico
et Hlothario imperatoribus, anno XXII
et XVI, septimodecimo kal. julias</i>, e sottoscritta
da <i>Lamberto</i> e <i>Norberto</i> vescovi, e
da <i>Adalgiso</i> conte e da varii, ciascun dei
quali s'intitola <i>Gartio</i> (oggidì <i>garzone</i>,
forse allora <i>paggio</i>) <i>ex genere Francorum</i>;
dal che non si può francamente concludere,
come ha credulo taluno, che questa
principessa fosse di nazione franzese,
perchè le mogli solevano seguitar la legge
del marito, e secondo quella regolarsi
ne' contratti. Circa questi tempi abbiamo
dal Dandolo <span class="fnote">[Dandulus, Chron. tom. 12 Rer. Ital.]</span> che <i>Massenzio patriarca</i>
d'Aquileia, assistito dall'imperadore Lottario,
obbligò i vescovi dell'Istria a riconoscere
lui per metropolitano, con sottrarli
dall'ubbidienza del patriarca di
Grado, e a nulla giovò che <i>papa Gregorio</i>
l'ammonisse di desistere da questa novità.
Accadde ancora che in Venezia alcuni
principali di quella città scacciarono il
loro doge <i>Giovanni</i>, il quale andò in Francia
con fare ricorso all'imperador Lodovico.
<span class="pagenum" id="Page_594">[594]</span>
Occupò dopo la di lui fuga il ducato
un certo <i>Caroso</i> tribuno, figliuolo di Bonicio
tribuno, e per sei mesi lo tenne; ma
unitisi molti, a' quali dispiaceva una sì
fatta usurpazione, gli misero le mani
addosso nel palazzo, e cavati che gli ebbero
gli occhi, il mandarono in esilio:
con che Giovanni doge se ne tornò al suo
governo.
</p>

<hr />
</div>

<div class="chapter">
<h2 class="hidden" id="DCCCXXXVI">DCCCXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXVI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Gregorio IV</span> papa 10.</td>
  </tr>
  <tr>
    <td><span class="smcap">Lodovico Pio</span> imperadore 23.</td>
  </tr>
  <tr>
    <td><span class="smcap">Lottario</span> imperadore e re di Italia 17 e 14.</td>
  </tr>
</table>

<p>
Sul principio di quest'anno ricevette
<i>Lottario imperadore</i> gli ambasciatori a lui
spediti dal padre <span class="fnote">[Annales Franc. Bertiniani.]</span> per insinuargli la
riverenza ed ubbidienza filiale, e fargli
premura di stabilire una buona riconciliazione
e concordia fra loro. Diede gran
calore ad una tale spedizione la stessa
<i>imperadrice Giuditta</i>, la quale considerando
la sanità ogni dì più declinante dello
Augusto suo consorte, e temendo che se
egli veniva a mancare, corresse pericolo
il suo figliuolo <i>Carlo</i>, per la ancor tenera
età di restar preda de' suoi maggiori fratelli,
giudicò spediente il provvedere per
tempo alle rotture che tuttavia duravano
fra lei e il figliastro Lottario. Anzi l'Astronomo <span class="fnote">[Astronom., in Vit. Ludov. Pii.]</span>
avverte che fu creduto miglior
partito di tutti il tirar dalla sua esso
Lottario, perchè l'imperadrice non si dovea
fidar molto degli altri due figliastri,
che aveano fatto conoscere anch'essi una
smoderata ingordigia di stati. Non dispiacque
a Lottario questa proposizione, e
però nel mese di maggio mandò all'Augusto
suo padre molti de' suoi baroni a
trattar seco. Capo dell'ambasceria era
<i>Walla</i>, già per cura di Lottario divenuto
abbate nell'insigne monistero di Bobbio, e
uno dei suoi più intimi consiglieri. Perdonò
con somma clemenza l'imperador
Lodovico a Walla; accolse con singolare
<span class="pagenum" id="Page_595">[595]</span>
amore lui e tutti gli altri inviati; e spianate
le difficoltà che poteano impedir la
pace, li rimandò in Italia con ordine di
dire al figliuolo che andasse in persona a
dar compimento al trattato con pieno
salvocondotto per la sua andata e pel suo
ritorno. Ma rimase in sospeso l'affare,
perchè Lottario cadde pericolosamente
malato, e l'infermità sua fu assai lunga,
durante la quale non mancò l'amorevol
padre di mandare <i>Ugo</i> suo fratello abbate
di san Quintino, e <i>Adalgario conte</i> a visitarlo.
Mancarono in quest'anno di vita il
suddetto <i>Walla</i> abbate, due vescovi e la
maggior parte di quegli altri nobili franzesi
che erano stati della fazion di Lottario
contra dell'imperador Lodovico, ed
egli, all'avviso della lor morte, non se ne
rallegrò punto, anzi ne fece conoscere
un non finto dolore. Erano questi i più
assennati cervelli della Francia. Si riebbe
finalmente della sua pericolosa e lunga
malattia Lottario Augusto; ma o sia
che se era seguita la division de' regni
poco fa accennata fra i suoi fratelli, questa
l'alterasse non poco; o pure ch'egli,
siccome cervello bisbetico e caparbio,
fosse portato alla discordia, non solamente
ricusò d'andare a trovar il padre,
ma si lasciò intendere che non si riputava
tenuto alla promesse ultimamente autenticate
dai suoi giuramenti. Dispiacque
ciò sommamente all'imperador Lodovico;
ma quello che più gli trafisse il cuore
fu d'intendere che Lottario avea cominciato
ancora a dar delle vessazioni
alla Chiesa romana, con far uccidere alcuni
degli uomini della medesima. Niuna
cosa con maggior premura avea raccomandato
<i>Carlo Magno</i> ai suoi figliuoli, e
successivamente anche <i>Lodovico Pio</i> ai
suoi, quanto la difesa e protezion della
Chiesa romana, sì per motivo di religione,
come ancora a titolo di gratitudine e di
buona politica, perchè i re di Francia aveano
ricevuto dai papi l'imperio, e disgustandoli
poteano temere di perderlo. Va il
cardinal Baronio all'anno seguente cercando
in che mai potesse consistere questa
<span class="pagenum" id="Page_596">[596]</span>
novità di Lottario ed immagina che
egli, non contento del regno d'Italia, si
volesse anche usurpare gli stati della
Chiesa romana, dispiacendogli che una
sì nobil parte d'Italia fosse in mano altrui.
Ma egli così pensò perchè persuaso
che gl'imperadori nulla avessero allora
di dominio sugli stati della Chiesa. La
più natural immaginazione è di credere
che Lottario appunto, siccome principe
borioso ed inquieto, si abusasse della sua
sovranità in pregiudizio di quel dominio
e di quella autorità che godeano e dovevano,
secondo i patti, godere i papi.
</p>

<p>
Mandò l'imperador Lodovico dei legati
per questo affare a Lottario, per ricordargli,
che quando gli diede il governo
del regno d'Italia, specialmente gli
raccomandò la difesa della Chiesa romana,
e che desistesse da sì fatte violenze.
Mandò anche a dirgli che gli preparasse
le tappe per tutto il viaggio fino a Roma,
perchè egli era risoluto di portarsi colà:
cosa che poi non ebbe effetto per le sopravvenute
incursioni de' Normanni in
Francia. Dagli Annali bertiniani sappiamo
particolarmente che di tre altri negozii
erano incaricati gli ambasciatori di
Lodovico: cioè di trattare con Lottario
della sua andata in Francia; di indurlo a
restituire alle chiese di Francia molti beni
ad esse spettanti in Italia, che i suoi
cortigiani o pur egli avea usurpato; e di
rendere ai vescovi e conti, da' quali era
stata condotta in Francia l'imperadrice
Giuditta, le lor chiese, i governi, feudi ed
allodiali. <i>Verum et de episcopis, atque comitibus,
qui dudum cum Augusta fideli devotione
de Italia venerant, ut eis et sedes
propriae, et comitatus, ac beneficia, seu
res propriae redderentur.</i> Fan queste parole
conoscere che non sussiste il dirsi
da Andrea prete nella sua Cronica, essere
stato Lottario stesso quegli che mandò
l'Augusta matrigna a suo padre in
Francia. Cosa precisamente conchiudesse
Lottario, non si legge, se non che abbiamo
dall'Annalista bertiniano, che egli
mandò alcuni suoi inviati al padre, con
<span class="pagenum" id="Page_597">[597]</span>
fargli sapere alcune sue difficoltà e scuse
per le quali non poteva interamente sopra
que' punti uniformarsi alla di lui volontà.
Per conseguente possiam conghietturare
che <i>Bonifazio</i> marchese di Toscana,
<i>Rataldo</i> vescovo di Verona e <i>Pippino</i>
figliuolo del già re Bernardo, i quali avevano
procurata la fuga dell'imperadrice
Giuditta, fossero in disgrazia di Lottario,
ed avessero perduti i lor posti e beni,
senza poter conoscere se Lottario alle
istanze del padre si arrendesse per ora
in favor de' medesimi. Nell'anno seguente
ad una dieta tenuta in Aquisgrana si
trovarono presenti <i>Rataldo</i> vescovo e
<i>Bonifazio</i> conte: segno che non doveano
potere stare in Italia. Ora fra gli ambasciatori
inviati dall'imperador Lodovico
al figliuolo in Italia vi fu <i>Adrevaldo abbate</i>
noviacense, e questi avea particolar commessione
di passare a Roma, per prendere
maggior contezza degli aggravii fatti
da Lottario al papa. Giunto egli a Roma,
trovò il <i>pontefice Gregorio</i> in poco
buono stato di salute a cagione di un
flusso di sangue che di tanto in tanto gli
usciva pel naso. D'incredibil consolazione
riuscì al buon papa una tal visita, e
il conoscere che era per lui scudo il piissimo
imperador Lodovico nelle agitazioni
che gli recava il figliuolo. Ritenne seco
per alcuni giorni Adrevaldo, gli fece molti
regali, e finalmente il rispedì accompagnando
seco <i>Pietro Vescovo</i> di Cento
Celle, oggidì Civita vecchia, e <i>Giorgio
vescovo</i> regionario, che andavano suoi
nunzii all'imperador Lodovico. Saputa
da Lottario questa spedizione di ministri
pontificii, non gli piacque, temendo forse
che si potesse manipolar qualche trattato
contra di lui; e però inviò a Bologna un
certo Leone, di cui egli allora molto si
fidava, con ordine di adoperarsi in maniera,
prima con esortazioni, poi con minacce,
acciocchè non andassero innanzi.
Fu ben servito, ma Adrevaldo fatta scrivere
da essi una lettera all'imperador
Lodovico, per mezzo di un uomo vestito
da povero mendicante gliela mandò oltramonti
<span class="pagenum" id="Page_598">[598]</span>
con tutta felicità. Altro di più non
sappiamo intorno a questo affare. Facevano
in questi tempi a gara i vescovi e
monaci di Francia e Germania per avere
reliquie di santi da Roma e dall'Italia.
Altro non s'udiva che traslazioni di corpi
santi in quelle parti. E tutte solennizzate
con gran pompa. Furono anche nel
presente anno rubate in Ravenna le sacre
ossa di s. Severo vescovo, e portate
a Magonza da <i>Otgario arcivescovo</i> di
quella città. D'altre simili traslazioni parla
la storia ecclesiastica.
</p>

<hr />
</div>

<div class="chapter">
<h2 class="hidden" id="DCCCXXXVII">DCCCXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Gregorio IV</span> papa 11.</td>
  </tr>
  <tr>
    <td><span class="smcap">Lodovico Pio</span> imperad. 24.</td>
  </tr>
  <tr>
    <td><span class="smcap">Lottario</span> imperadore e re di Italia 18 e 15.</td>
  </tr>
</table>

<p>
Tutte le applicazioni dell'<i>imperadrice
Giuditta</i>, siccome abbiam detto, erano per
ottenere al figliuolo suo <i>Carlo</i> una ricca
porzion di stati in retaggio. E in fatti
nell'anno presente gli riuscì di fargli assegnare
dall'Augusto suo consorte la Neustria,
cioè un tratto vastissimo di paese,
le cui città son tutte annoverate da Nitardo <span class="fnote">[Nithardus, Hist., lib. 1.]</span>
e dagli Annali bertiniani <span class="fnote">[Annal. Franc. Bertiniani.]</span>.
Parigi era fra queste. Tutti que' vescovi e
popoli gli giurarono fedeltà. Crede il Baluzio <span class="fnote">[Baluz., Capitular., tom. 1, p. 685.]</span>
che sia da riferir qui la divisione
de' regni espressa in un capitolare da
lui pubblicato fatta da <i>Lodovico imperadore</i>
fra i tre minori suoi figliuoli, ad
esclusion di <i>Lottario</i>; ma non concorda
col racconto degli storici quell'atto, nè
il paese che si dice loro assegnato. Se
crediamo all'Annalista bertiniano, questo
assegno di stati al giovinetto Carlo seguì,
<i>adveniente atque annuente Ludovico</i> (re
di Baviera) <i>et missis Pippini</i> (re d'Aquitania)
<i>et omni populo, qui praesentes in
Aquis palatio adesse jussi fuerant</i>. Ma lo
autore della vita di Lodovico Pio <span class="fnote">[Astronom., in Vit. Ludov. Pii.]</span> e
<span class="pagenum" id="Page_599">[599]</span>
Nitardo, autori contemporanei, ci assicurano
che <i>Lodovico</i> e <i>Pippino</i>, figliuoli di
esso Augusto, udita che ebbero tanta esaltazione
del minore lor fratello <i>Carlo</i>, se
ne risentirono forte, e seguì ancora un
abboccamento fra loro per cercar le vie
di disturbare il già fatto. Ma o per qualche
riverenza al padre, oppure perchè
conobbero talmente disposte le cose da
non poterle mutare, si tacquero, e fecero
vista che loro non dispiacesse la risoluzion
presa dall'Augusto lor genitore. Aveva
già quattordici anni il suddetto principe
<i>Carlo</i>, o, per dir di meglio, li avea già
compiuti; laonde per testimonianza di
Nitardo, l'imperador suo padre gli diede
la corona regale. Intanto i Normanni
sempre più cominciavano ad insolentir
contro la Francia, e nell'anno presente
appunto commisero molti ammazzamenti,
e fecero gran bottino nella Frisia.
Questo fu il motivo per cui Lodovico Pio
non potè eseguire il desiderio e disegno
suo di passare a Roma. Nella Pasqua ancora
di quest'anno si lasciò vedere una
cometa, descritta dall'autore anonimo
della vita di esso imperadore, il quale non
potè celare il suo sospetto al medesimo autore,
che quello fosse un presagio della sua
morte, secondo la volgare credenza. Tuttavia
si fece animo, e servì a lui questo
fenomeno per abbondar di limosine in
favor de' canonici e dei monaci, per accrescere
le orazioni, e darsi ad atti di
carità e religione. Sappiamo parimente
dagli Annali bertiniani che nell'anno
presente l'<i>imperador Lottario</i> fece fortificar
le chiuse dell'Alpi con sodissime
mura. Dio sa, qualora l'Augusto suo padre
avesse veramente impreso il viaggio
di Roma, come sarebbe stato ricevuto
dal figliuolo, che tuttavia si mostrava sì
alterato e malcontento di lui. Noi troviamo
esso Lottario Augusto nel dì 3 di
febbraio di quest'anno nel monistero di
Nonantola sul modenese, dove egli concedette
a que' monaci la facoltà di eleggersi
il loro abbate. Il diploma si vede
<i>Actum Nonantula III nonas februarii anno
<span class="pagenum" id="Page_600">[600]</span>
Domni Hlotharii imperatoris XVIII, Indictione
XV</i>, senza punto farvi menzione
dell'imperador Lodovico suo padre <span class="fnote">[Antiquit. Ital., Dissert. LX.]</span>.
Dice di aver loro conceduto questo privilegio,
perchè <i>dum nos caussa orationis
monasterium adissemus Nonantulae tantamque
devotionem divino munere ibidem
in divinis cognovissemus</i>, sperava che le
orazioni di que' monaci gioverebbono alla
stabilità del suo regno e alla perpetua sua
felicità.
</p>

<p>
Poco potè godere del ricuperato suo
governo <i>Giovanni</i> doge di Venezia <span class="fnote">[Dandulus, in Chron., tom. 12 Rer. Italic.]</span>,
perciocchè, formata contra di lui una
congiura, fu preso nella chiesa di s. Pietro,
dove egli s'era portato nel dì della
sua festa, e tagliatagli la barba e i capelli,
fu per forza fatto ordinar cherico nella
chiesa di Grado, dove a suo tempo
terminò la carriera de' suoi giorni. In
luogo suo fu dal popolo alzato al trono
ducale <i>Pietro</i> cognominato <i>Tradonico</i>,
originario di Pola, ed allora abitante in
Rialto, il quale dopo non molto tempo
ottenne dal medesimo popolo che <i>Giovanni</i>
suo figliuolo fosse dichiarato collega
nel ducato. Per attestato di Giovanni
Diacono, autore contemporaneo, a
<i>Buono</i> console, ossia duca di Napoli, uomo
cattivo, mancato di vita nell'<i>indizione
XII</i>, cioè nell'anno 834, succedette
in quel dominio Leone suo figliuolo. Ma
questi, appena passati sei mesi, fu abbattuto
e scacciato da Andrea suo suocero,
il quale si fece eleggere <i>console</i>. Cavò
egli di prigione il già carcerato <i>Tiberio</i>
vescovo, e il confinò sotto buona guardia
in una camera davanti alla chiesa di
s. Gennaro. Ora avvenne che <i>Sicardo</i>
principe di Benevento, non men di quel
che facesse <i>Sicone</i> suo padre, mosse aspra
guerra ai Napoletani. Andrea, non
avendo altro ripiego per salvarsi, mandò
in Sicilia a far venire una grossa flotta
di Saraceni. Allora Sicardo intimorito
diede ascolto ad un trattato di pace, per
non poter di meno, e restituì tutti i prigionieri
<span class="pagenum" id="Page_601">[601]</span>
ad Andrea. Ma non sì tosto furono
partiti verso la Sicilia i Saraceni,
che Sicardo ruppe la pace fatta, e più
che mai si diede a perseguitare il popolo
e la città di Napoli. Racconta l'Anonimo
salernitano <span class="fnote">[Anon. Salernit., Paralip. P. II, tom. a Rer.
Italic.]</span>, che la rottura fra Sicardo
e i Napoletani procedette dall'avere
il duca di questi ultimi differito di pagare
al primo i tributi secondo le convenzioni
precedenti. Però infuriato Sicardo,
nel mese di maggio dell'anno 856, come
consta dalla vita di <i>santo Anastasio
vescovo</i> di Napoli <span class="fnote">[Vita S. Athanasii Neapolit., Part. II,
tom. 2 Rer. Italic.]</span>, si portò con tutte
le sue forze all'assedio di Napoli, e per
tre mesi diede il guasto al paese, e ne
asportò i corpi de' santi e gli ornamenti
delle chiese. Era già a mal partito il popolo
della città, specialmente per mancanza
di viveri, quando si pensò alla
maniera di placare lo sdegnato principe
loro nimico. Spedirono dunque nel mese
di luglio un monaco di buona fama, il
quale arrivato alla tenda di Sicardo, subito
ch'egli spuntò, s'inginocchiò piangendo
a' suoi piedi, con chiedere misericordia
per i suoi concittadini, e fargli
credere ch'essi non avrebbono difficoltà
ad arrendersi. Intenerito Sicardo, ordinò
a Roffredo suo favorito di entrare nella città
per vedere se aveano pur voglia di sottomettersi.
Ammesso, diede una girata per
Napoli, ed avendo osservato nella piazza
una picciola montagna di grano, ne dimandò
il perchè. Gli fu risposto, che avendo le
lor case piene di frumento, il rimanente lo
aveano gittato colà; ma quella montagna
non era che di sabbia, sulla cui superficie
aveano fatta una coperta di grano,
il quale già cominciava a rinascere.
In questa maniera restò deluso Roffredo.
La comune credenza nondimeno fu che
i Napoletani il regalassero d'alcuni fiaschi
creduti di vino, ma pieni di soldi d'oro,
che fecero secondo il solito, un mirabile
<span class="pagenum" id="Page_602">[602]</span>
effetto; perchè Roffredo con significare
a Sicardo la gran quantità di grano da
lui osservata nella città, il trasse a contentarsi
d'una capitolazione, in cui i
Napoletani salvarono la lor libertà, ma
con obbligarsi al puntual pagamento del
tributo al principe di Benevento. La carta
dell'accordo scritta nell'indizione 14,
cioè nell'anno precedente, è fatta con
<i>Giovanni vescovo</i> eletto di Napoli, e
con <i>Andrea</i> maestro de' militi, ossia duca
di quella città; e tuttavia si conservava
ai tempi dell'Anonimo suddetto nell'archivio
della città di Salerno; e per buona
ventura parte d'essa è stata pubblicata
da Camillo Pellegrino, scrittore diligentissimo
e giudizioso della storia dei
principi longobardi. Da essa apparisce
che Amalfi e Sorrento erano allora città
sottoposte al ducato di Napoli e quivi si
leggono varii riti considerabili per l'erudizion
di quei tempi. Ma, siccome dissi,
non durò gran tempo questa pace e
convenzione, e forse in quest'anno Sicardo
ricominciò di bel nuovo a far delle
prepotenze contro dei Napoletani, e
in fine ripigliò l'armi contro la loro
città. Potrebbe anch'essere ch'egli in
quest'anno occupasse la città d'Amalfi;
del che parleremo all'anno 839. Anche
l'autore della vita di santo <i>Antonino abbate</i>
di Sorrento <span class="fnote">[Acta Sanctor., in Vit. S. Antonini Ab. Surrent.;
ad diem 14 februarii.]</span> fa menzione (senza accennarne
l'anno) dell'assedio di Sorrento,
fatto dal medesimo Sicardo. Se
vogliam prestar fede a quello storico, egli
se ne ritornò, perchè il santo abbate apparendogli
in sogno, non solamente lo
sgridò, ma gli lasciò anche un buon ricordo
con delle bastonate. Che i santi
vogliano o possano venire dal paradiso
in terra per menare il bastone, non c'è
obbligazione di crederlo fuori delle divine
Scritture.
</p>

<p>
<span class="pagenum" id="Page_603">[603]</span>
</p>

<hr />
</div>

<div class="chapter">
<h2 class="hidden" id="DCCCXXXVIII">DCCCXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXVIII</span>. Indiz. <span class="scp">I</span>.</td>
  </tr>
  <tr>
    <td><span class="smcap">Gregorio</span> IV papa 12.</td>
  </tr>
  <tr>
    <td><span class="smcap">Lodovico Pio</span> imperadore 25.</td>
  </tr>
  <tr>
    <td><span class="smcap">Lottario</span> imperadore e re di Italia 19 e 16.</td>
  </tr>
</table>

<p>
A chiunque era del partito del <i>principe
Carlo</i> re della Neustria, ma più degli
altri all'<i>imperadrice Giuditta</i> sua madre <span class="fnote">[Nithardus, Hist. lib. 1.]</span>,
stava continuamente sugli occhi
la cadente sanità dell'Augusto consorte,
e per conseguente l'apprensione
di fiere rivoluzioni dopo la morte di lui,
per le quali si vedeva esposta a troppi
pericoli la porzion degli stati assegnati
ad esso Carlo dal padre. Temevano tutti
dei due fratelli <i>Pippino</i> e <i>Lodovico</i> troppo
ingordi, e troppo confinanti coi loro regni
a quello di Carlo. Concorsero dunque
tutti in un parere: cioè, che era il
meglio di guadagnare l'Augusto <i>Lottario</i>,
se pure egli voleva dar mano ad un trattato,
e di formare una lega fra Carlo e
lui, bastando ciò per tenere tutti gli altri
in briglia. A tal fine spedirono dei messi
a Lottario, con rappresentargli che l'avrebbono
rimesso in grazia dell'imperador
suo padre, ed inoltre Carlo avrebbe
partito con lui l'imperio, a riserva della
Baviera. Assaporata questa proposizione
da Lottario, gli parve assai dolce; nè
perdè tempo a mettersi in viaggio alla
volta di Vormazia, dove era l'imperador
suo padre <span class="fnote">[Astronomus, in Vita Ludovici Pii.]</span>. Giunto colà si gittò ai
suoi piedi in presenza di tutti, con chiedere
perdono del passato: fu accolto con
tutto amore, trattati i suoi domestici
con lautezza, e in somma ottenne la
buona grazia del genitore, con patto di
nulla operare in avvenire contro la volontà
paterna, nè contro il fratello Carlo.
Nel dì seguente il buon imperadore,
per mantenere la parola data dai suoi
ministri, esibì al figliuolo la licenza di
dividere i regni, con dirgli che facendo
egli le parti, Carlo eleggerebbe, o pure
<span class="pagenum" id="Page_604">[604]</span>
facendole i ministri di Carlo, potrebbe
Lottario eleggere. Per tre di questi dì
andò Lottario ruminando l'affare, e in
fine mandò a pregare il padre che si
compiacesse di far egli la divisione, con
riserbare a sè stesso di prendere la parte
che maggiormente gli fosse a grado.
La fece in fatti l'imperador Lodovico, senza
toccar la Baviera; e Lottario si elesse
l'una delle parti cominciando dalla Mosa,
e gliene fu dato il possesso. A Carlo
restò l'occidentale, cioè la Neustria; e
in questa maniera seguì buona unione
fra essi fratelli. A riserva di Lodovico
re di Baviera, che si alterò forte all'udir
questa unione, i popoli ne mostrarono
un sommo giubilo. Poscia Lottario, dopo
aver ricevuto dal padre molti regali e la
benedizione paterna, lieto se ne tornò in
Italia. Così Nitardo e l'autore della vita
di Lodovico Pio. Ma gli Annali bertiniani <span class="fnote">[Annales Franc. Bertiniani.]</span>
imbrogliano qui la storia con riferir
questo fatto all'anno seguente. Siam
nondimeno tenuti a quell'autore, perchè
specifica le parti toccate in quella divisione
ai suddetti due fratelli. Lottario, oltre
all'Italia, che già era in sua mano, comprendeva
la Provenza di qua dal Rodano
sino al contado di Lione, e stendendosi pel
corso della Mosa fino al mare, abbracciava
la valle d'Aosta, i Vallesi, gli Svizzeri, i
Grigioni, l'Alsazia, l'Alamagna, ossia la
Svevia, l'Austrasia, la Sassonia, l'Olanda,
la Frisia ed altri ampii paesi. Ma sì vasto
dominio non ebbe effetto col tempo. Io
non so bene se appartenga all'anno presente
ciò che hanno i suddetti Annali
bertiniani, con dire che sul principio della
quaresima si fece un abboccamento alle
Chiuse d'Italia tra i due fratelli <i>Lottario</i>
Augusto e <i>Lodovico</i> re di Baviera; il che
diede gran gelosia all'imperadore loro
padre. Chiamato perciò Lodovico a Nimega,
seguì fra loro qualche altercazion
di parole, e finalmente fu costretto il figliuolo
a restituire al padre tutto quello
che egli aveva usurpato, cioè l'Alsazia,
la Sassonia, la Turingia, l'Austrasia e
<span class="pagenum" id="Page_605">[605]</span>
l'Alamagna: e però potè nell'anno presente
l'imperador Lodovico assegnare
queste contrade al figliuolo Lottario. Ma
non si vede il motivo per cui da sole
parole s'inducesse il figliuolo di Lodovico
a far quella cessione, e qui v'ha delle
tenebre. Ora, dacchè fu stabilita la concordia
d'esso Lottario col padre e con
Carlo suo fratello (se pure non fu prima,
essendo ancor qui confusa la storia) eccoti
giugnere la nuova che <i>Pippino re di
Aquitania</i>, altro lor fratello, era stato da
immatura morte rapito. Perchè nell'aggiustamento
poco fa descritto si truova
assegnata al re Carlo l'Aquitania, par
molto probabile che questo seguisse dappoichè
s'intese la morte di esso Pippino.
Non ostante poi che tra Lodovico Pio e
il figliuolo Lottario fosse stabilita la riconciliazione
suddetta, pure sembra che
<i>Bonifazio II</i> conte di Lucca e marchese
della Toscana non ricuperasse peranche
il governo di quella provincia e città;
perciocchè da una carta di quest'anno,
accennata dal Fiorentino <span class="fnote">[Fiorentini, Memor. di Matilde, lib. 3.]</span>, si raccoglie
che <i>nell'anno XXV di Lodovico, nel XVI
di Lottario imperadori, nell'indizione
prima</i>, cioè nell'anno presente, fu fatto
in Lucca un atto giudicatorio in favore
della chiesa di s. Frediano <i>per Aghanum
comitem ipsius civitatis, et Christianum
venerabilem diaconum missos domini Lotharii</i>.
L'essere questo <i>Agano</i> stato conte
ossia governatore di Lucca nell'anno
presente, e il trovarsi egli quivi parimente
nell'anno 840, esercitante giurisdizione
insieme con <i>Rodingo vescovo</i> e <i>Maurino
conte</i>, messi imperiali, come consta
da un altro documento lucchese, serve
a noi d'indizio che <i>Bonifazio II</i>, dianzi
conte di Lucca, e probabilmente ancora
della Toscana, seguitasse ad essere privo
della grazia di Lottario e del suo governo,
se pur egli non era già mancato di
vita.
</p>

<p>
<span class="pagenum" id="Page_606">[606]</span>
</p>

<hr />
</div>

<div class="chapter">
<h2 class="hidden" id="DCCCXXXIX">DCCCXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXXXIX</span>. Indiz. <span class="scp">II</span>.</td>
  </tr>
  <tr>
    <td><span class="smcap">Gregorio</span> IV papa 13.</td>
  </tr>
  <tr>
    <td><span class="smcap">Lodovico Pio</span> imperadore 26.</td>
  </tr>
  <tr>
    <td><span class="smcap">Lottario</span> imperadore e re di Italia 20 e 17.</td>
  </tr>
</table>

<p>
Pacificò bensì l'<i>imperador Lodovico</i>
ed unì per quanto potè i due suoi figliuoli
<i>Lottario</i> e <i>Carlo</i>, con isperanza che tal
unione terrebbe in briglia <i>Lodovico re di
Baviera</i> dopo la sua morte <span class="fnote">[Astronomus, in Vit. Ludovici Pii.]</span>. Ma questi
sdegnato non poco per la divisione sopraccennata
di stati, non volle aspettar
tanto a risentirsene. Nella quaresima
dell'anno presente, uscito egli in campagna
con quante forze potè, occupò tutta
la parte della monarchia franzese di là
dal Reno. A tale avviso l'imperadore
suo padre, raunato un poderoso esercito,
marciò incontro al figliuolo ribello, passò
il Reno a Magonza, e dappoichè col
fermarsi ebbe maggiormente ingrossata
l'armata sua, continuò il viaggio per andare
a fronte della nemica <span class="fnote">[Annales Francor. Bertiniani.]</span>. Ma accadde
che le milizie della Sassonia, Franconia,
Turingia ed Alamagna, che s'erano
poste sotto le insegne del giovane Lodovico,
non solamente abbandonarono
lui, ma vennero a schierarsi all'ubbidienza
dell'Augusto suo genitore: colpo
che fece ritirar nella Baviera disingannato
e confuso lo sconsigliato principe
suo figliuolo. Ma il buon imperadore,
non mai dimentico d'essere padre, mandò
a chiamarlo; ed egli, veggendosi al
disotto, benchè a suo dispetto, v'andò.
Lo accolse Lodovico Augusto con aria
di sdegno, e sulle prime lo sgridò, ma
poi con amorevoli parole gli parlò e gli
perdonò: dopo di che lasciollo tornare
in Baviera, con avere ricuperato tutto il
paese perduto. E qui è più probabile che
accadesse quanto abbiamo inteso di sopra
dagli Annali bertiniani intorno alla
cessione fatta dal giovane Lodovico al
padre. Dagli stessi Annali abbiamo sotto
<span class="pagenum" id="Page_607">[607]</span>
quest'anno il racconto di questa guerra.
Nel maggio del presente anno vennero a
trovar l'imperador Lodovico, dimorante
in Ingeleim, gli ambasciatori di <i>Teofilo
imperadore dei Greci</i>, che gli presentarono
varii regali e una lettera assai cortese.
Secondo i suddetti Annali bertiniani,
d'altro non trattarono, se non di confermar
l'amicizia e lega che passava fra i
due imperii. Ma Costantino Porfirogenneta <span class="fnote">[Porphyrogenneta, lib. 3, num. 36.]</span>
attesta che il principal motivo
di tale spedizione fu per chiedere soccorso
all'imperador latino contra dei
Saraceni che aveano occupate le isole
di Creta e di Sicilia, e varie città dell'Asia,
con aver inoltre dato varie rotte
a più d'un esercito di Greci spedito contra
di loro. Non si mostrò Lodovico Augusto
alieno da questa impresa; ma essendo
mancato di vita <i>Teodosio patrizio</i>,
capo di quella ambasciata nel presente
anno, e nel susseguente lo stesso imperadore
de' Greci, si sciolse in fumo tutto il
trattato. Intanto per la morte del <i>re Pippino</i>
era tutto in confusione il regno di
Aquitania. Lodovico Pio fece tosto intendere
a que' popoli, che per concessione
sua quelle contrade erano state aggiunte
al regno di Carlo, minimo tra i
suoi figliuoli. Ma di Pippino erano restati
due figliuoli maschi leggittimi, cioè <i>Pippino
II</i> e <i>Carlo</i>; e una parte di que' popoli
avea già acclamato per re lo stesso
Pippino II, perchè primogenito del re
defunto: l'altra parte si trovò favorevole
al re Carlo. Perciò l'imperador Lodovico,
per sostenere gl'interessi dell'amato
figliuolo, mosse l'armi nell'autunno
contra del nipote Pippino, prese qualche
fortezza, e tirò nel suo partito alquanti
di que' nobili. Ma l'esercito suo infestato
dalle febbri, e faticato dalle scorrerie de
gli Aquitani, giacchè cominciava ad inasprirsi
la stagione, stimò meglio di ritirarsi
e di passare ai quartieri di verno.
Si sforza l'autore <span class="fnote">[Astronomus, in Vit. Ludov. Pii.]</span> della vita di Lodovico
Pio d'inorpellare questa sua spedizione
<span class="pagenum" id="Page_608">[608]</span>
contro i figli di un suo figliuolo,
con dire che non erano atti al governo i
due figliuoli di Pippino per la loro età, e
che que' popoli tumultuanti aveano bisogno
di un buon braccio per essere regolati.
Ma niuno lascerà di conoscere e
di dire che non fa onore alla memoria
di questo imperadore l'aver voluto spogliare
de' loro stati e diritti que' principi
per ingrandir maggiormente il proprio
figliuolo Carlo, già provveduto di una
nobilissima porzione di stati. Il troppo
amore, ch'egli portava a questo suo Beniamino,
gli dovette ben chiudere gli occhi,
e gli orecchi, per non vedere nè
ascoltare in tal congiuntura le leggi
della giustizia.
</p>

<p>
Dalla storia di Andrea Dandolo <span class="fnote">[Dandul., in Chron. tom. 12 Rer. Italic.]</span>
impariamo che circa questi tempi <i>Pietro</i>
doge di Venezia, desiderando di far dismettere
agli Sclavi, o vogliam dire agli
Schiavoni abitanti nella Dalmazia, il brutto
mestiere della pirateria, colla sua flotta
andò a trovarli, e gli riuscì di conchiudere
col principe loro un trattato di
pace. Passato dipoi alle isole di Narenta,
confermò la precedente lega con <i>Drosaico
duca</i> di quella contrada; dopo di che
con gloria se ne tornò a Venezia. Ed appunto
arrivato da lì a poco ad essa Venezia
Teodosio patrizio, spedito, come
dicemmo poco fa, da Teofilo imperadore
de' Greci, a nome dell'Augusto medesimo,
dopo aver creato il suddetto doge
Pietro <i>spatario imperiale</i>, gli fece istanza
di un gagliardo armamento per mare
contra de' Saraceni. Sessanta furono le
navi da guerra che in tal congiuntura i
Veneziani armarono, con passare fino a
Taranto, dove trovarono Saba principe
di que' Saraceni con un formidabile esercito.
Vennero alle mani con coloro i Veneziani;
ma soperchiati dall'eccessivo
numero degl'infedeli, quasi tutti vi restarono
o morti o prigioni. Insuperbiti per
questa vittoria quegli infedeli, colla loro
armata navale vennero fino in Dalmazia,
e nel secondo giorno di Pasqua avendo
<span class="pagenum" id="Page_609">[609]</span>
presa la città di Ausera, la diedero alle
fiamme. Lo stesso trattamento fecero
alla città d'Ancona, e nel tornarsene col
bottino, scontrati per viaggio alcuni legni
mercantili de' Veneziani, li presero, con
levare di vita chiunque entro di essi si
ritrovò. Ma alquanto più tardi sembra
che succedessero questi fatti, quantunque
il Dandolo li racconti prima della morte
di Lodovico Pio; perciocchè abbiamo
dall'Anonimo salernitano <span class="fnote">[Anonym. Salernit., Paralip. P. II. tom. 2
Rer. Ital.]</span> che <i>Taranto</i>
non era per anche caduto in mano
de' Saraceni allorchè <i>Sicardo</i> principe di
Benevento fu messo a morte dai suoi:
del che ora appunto io debbo favellare.
Non durò molto, siccome dissi, la capitolazione
seguita fra Napoletani e il
suddetto Sicardo. Narra il sopraddetto
Anonimo, che nata dissensione fra gli
Amalfitani, i principali di quel popolo si
sottomisero a Sicardo e passarono ad
abitare in Salerno, città del ducato beneventano.
I buoni trattamenti, che quivi
riceverono, servirono di stimolo a parecchi
altri Amalfitani di portarsi per loro
maggior quiete a mettere casa in Salerno,
di maniera che fatti varii maritaggi
in quella città, di due popoli se ne formò
un solo. Rimasta Amalfi spopolata, vi
accorsero le brigate longobardiche di Sicardo
e la devastarono, con asportarne a
Benevento il corpo di santa Trifomene
vergine e martire, come consta ancora
dall'antica sua leggenda, data alla luce
dall'Ughelli <span class="fnote">[Ughell., tom. 7 Ital. Sacr. in Episcop.
Minorit.]</span>. Seguitò Sicardo a maggiormente
molestare e stringere colle sue
armi la città e il popolo di Napoli. Ora
veggendo <i>Andrea</i> duca di quella città di
non potere resistere, giacchè soccorso
non si potea sperare dall'imperio greco
troppo avvilito, e continuamente spelato
dai Saraceni, rivolse le speranze, per
quanto s'ha da Giovanni Diacono nelle
vite de vescovi di Napoli <span class="fnote">[Johann. Diac., P. II, tom. 1 Rer. Ital.]</span>, a <i>Lottario
<span class="pagenum" id="Page_610">[610]</span>
Augusto</i>. Gli spedì i suoi ambasciatori,
che dovettero portarsi fino in Francia
per trovarlo. Furono questi graziosamente
accolti da Lottario, e rispediti coll'accompagnamento
d'uno de' suoi baroni
appellato <i>Contardo</i>, affinchè a suo nome
comandasse a Sicardo di desistere dalla
persecuzione de' Napoletani: altrimenti
egli avrebbe medicato il di lui furore.
Ritornarono gli ambasciatori, ma non ci
fu bisogno della calda parlata di Contardo,
perchè si trovò che in questi giorni
Sicardo era stato tolto con violenza dal
mondo. Intorno a che è da sapere che il
suddetto <i>Sicardo</i> principe di Benevento,
per attestato non men dell'Anonimo salernitano
che di Erchemperto storico <span class="fnote">[Erchempertus, cap. 12, P. 1, tom. 2 Rer.
Italic.]</span>
più riguardevole, era macchiato di molti
vizii d'incontinenza e d'avarizia, per i
quali aggravava forte i suoi popoli. A
renderlo nondimeno peggiore concorse
l'essersi egli messo tutto in mano di Roffredo,
figliuolo di Dauferio, sopprannominato
Profeta, ed uno de' più astuti uomini
di que' paesi da cui fu ridotto a tale,
che nulla si faceva senza il suo parere
e consentimento, e tanto più perchè lo
indusse a prendere per moglie <i>Adelgisa</i>
sua parente. Per i consigli di costui Sicardo
mise le mani addosso a <i>Siconolfo</i>
suo fratello, per i sospetti ch'egli aspirasse
al principato, e mandollo prigione a Taranto;
costrinse a farsi Monaco <i>Maione</i>
suo parente, e proditoriamente fece impiccare
<i>Alfano</i>, uno de' più illustri personaggi
di Benevento. In una parola, pochi
de' nobili beneventani si contarono che
non fossero uccisi, o posti in prigione, o
non eleggessero un volontario esilio.
Credevasi tutto questo operato da Roffredo
con disegno di occupar egli il principato,
dacchè i migliori del paese fossero
depressi, e divenuto Sicardo odioso
al popolo tutto. Ora non potendo più
reggere i Beneventani a tali iniquità,
formata una congiura da un certo Adalferio,
con più ferite un giorno l'uccisero.
<span class="pagenum" id="Page_611">[611]</span>
Crede Camillo Pellegrino che ciò avvenisse
nell'anno presente. Dipoi passarono
all'elezione del nuovo principe.
Cadde questa nella persona di <i>Radelchi</i>,
ossia <i>Radelgiso</i>, dianzi tesoriere del defunto
Sicardo; e quasi tutti si accordarono
in proclamarlo principe, perchè era uomo
di buoni e dolci costumi. Ma qui ebbe
principio la divisione e l'abbassamento dell'ampissimo
ducato di Benevento: intorno
a che mi riserbo di parlare all'anno
seguente. Potrebbe essere che in questo
succedesse quanto narra Agnello <span class="fnote">[Agnell., in Vit. Episcopor. Ravenn., P. I,
Tom. 2 Rer. Italic.]</span>, autore
contemporaneo, di <i>Giorgio arcivescovo</i>
di Ravenna. Destinato avea l'imperador
Lottario di fare con solennità il battesimo
di <i>Rotrude</i> sua figliuola. L'ambizioso
arcivescovo tanto si adoperò, che
ottenne di poter levare al sacro fonte
questa principessa; onore che costò ben
caro alla sua chiesa, perchè egli la spogliò
di parte del suo tesoro, e tutto portò
seco a Pavia. Di grandi regali fece al
suddetto imperadore e all'Augusta sua
moglie <i>Ermengarda</i>. I soli abiti battesimali
della principessa furono da lui pagati
cinquecento soldi d'oro; e al medesimo
Agnello scrittore toccò di vestirla,
alzata che fu, secondo i riti d'allora, dal
sacro fonte. Intervenne alla funzione l'imperadrice
col volto coperto, riccamente
abbigliata e carica di gioie; e nota Agnello
ch'essa prima della messa, che fu celebrata
dall'arcivescovo, sentendosi una
gran sete, si fece portare una buona tazza
di vino forestiere, ed occultamente la
tracannò, e ciò non ostante andò in quella
mattina a partecipare della mensa
celeste.
</p>

<hr />
</div>

<div class="chapter">
<h2 class="hidden" id="DCCCXL">DCCCXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCXL</span>. Indiz. <span class="scp">III</span>.</td>
  </tr>
  <tr>
    <td><span class="smcap">Gregorio IV</span> papa 14.</td>
  </tr>
  <tr>
    <td><span class="smcap">Lottario</span> imperad. 21, 18 e 1.</td>
  </tr>
</table>

<p>
Sul principio dell'anno presente si
trova l'<i>imperador Lodovico</i> in Poitiers <span class="fnote">[Astronomus, in Vit. Ludovici Pii.]</span>,
<span class="pagenum" id="Page_612">[612]</span>
allorchè gli giunse nuova che <i>Lodovico</i>
suo figliuolo re della Baviera, uscito coll'armi
in campagna, ed assistito dai Sassoni
e Turingi, era già entrato nell'Alamagna,
e vi si faceva riconoscere per
signore. Amaramente sentì questo colpo
il buon imperadore, e tuttochè la di lui
sanità fosse già ridotta in un compassionevole
stato, pure si animò alle fatiche
per reprimere l'orgoglio del ribellante
figliuolo. Raunò nello spazio di alquante
settimane una buona armata, e dopo di
aver solennizzato in Aquisgrana il santo
giorno della pasqua, si mosse alla volta
della Turingia, dove era il re Lodovico, e
pervenne nel paese d'Assia-Cassel. Non
volle aspettarlo il figliuolo Lodovico, e
frettolosamente pel paese degli Sclavi si
ritirò in Baviera. Allora Lodovico Augusto
intimò una dieta generale in Vormazia,
con far sapere anche al figliuolo Lottario
che v'intervenisse per trattare de' mezzi
di mettere in dovere l'inquieto re della
Baviera. Stando egli in quelle parti <span class="fnote">[Annales Francor., Fuldenses., Metens. Bertiniani,
etc.]</span>, nel
dì 5 di maggio accadde un'ecclisse spaventosa
del sole, che restò quasi tutto scurato,
in guisa che si miravano le stelle in cielo.
Secondo l'opinione che correva in quei
secoli d'ignoranza, fu comunemente creduto
essere questo un presagio di qualche
strepitosa disgrazia, senza por mente che,
secondo le leggi invariabili del corso dei
pianeti avea da succedere quell'oscuramento
del sole. Cominciò da lì a poco l'imperador
Lodovico a sentire svogliatezza
grande di stomaco, depression di forze, e
frequenza di sospiri e singhiozzi. Ordinò
che se gli preparasse l'abitazione in un'isola
del Reno di sotto a Magonza, in faccia
alla villa d'Ingeleim, e quivi si pose in letto.
Scrivono che per quaranta giorni altro cibo
non prese, fuorchè il sacratissimo corpo
del Signore, e andava egli chiamando giusto
il Signore Iddio, perchè non avendo
fatta quaresima in quell'anno, lo obbligava
a farla con quella malattia. Fece fare
un inventario di tutti i mobili suoi preziosi,
<span class="pagenum" id="Page_613">[613]</span>
e ne assegnò la distribuzione alle chiese,
ai poveri e ai figliuoli. Non gl'incresceva
già di dover lasciare il mondo, ma si
doleva forte di averlo a lasciare sì sconcertato,
ben prevedendo i fieri disordini
che poi succederono. Mandò al figliuolo
<i>Lottario</i> la corona, la spada e lo scettro
ornato d'oro e di gemme, cioè le insegne
imperiali, con ricordargli di mantener la
fede a <i>Carlo</i> suo fratello e all'imperadrice
sua matrigna, e di lasciar godere e di
difendere la porzion degli stati ad esso
Carlo assegnata. Ammonito da <i>Dragone
vescovo</i> di Metz suo fratello di perdonare
al figliuolo <i>Lodovico</i>, volentieri protestò
di farlo, ma con ordine agli astanti di
avvisarlo che riconoscesse i suoi falli,
e massimamente quello di aver condotto
il padre a morirsi di dolore. Finalmente in
mezzo alle orazioni de' sacerdoti, con
somma umiltà e rassegnazione passò a
miglior vita nel dì 20 di giugno dell'anno
presente in età quasi d'anni sessantaquattro,
e il corpo suo fu seppellito nella
basilica di santo Arnolfo di Metz: principe
glorioso per l'insigne suo amore e zelo
della santa religione e della disciplina ecclesiastica,
per la premura della giustizia,
per la costanza nelle avversità, per la munificenza
verso i poveri e verso il clero secolare
e regolare: principe che non ebbe
pari nella clemenza e nella mansuetudine,
ed in altre virtù, per le quali si meritò
ben giustamente il titolo di <i>Pio</i>; ma stranamente
sfortunato ne' figliuoli del primo
letto, tutti ingrati a così buon padre, cui
fecero provar tanti affanni, e troppo amante
della seconda moglie e dell'ultimo dei
figliuoli, onde ebbero origine tanti sconcerti,
de' quali s'è fatta menzione. Allorchè
succedette la morte del padre, stava
<i>Lottario</i> imperadore in Italia, ed avvisato
di quel funesto avvenimento, spedì tosto,
secondo la testimonianza di Nitardo <span class="fnote">[Nithardus, Hist. lib. 1.]</span>,
dei messi per tutta la Francia, con far
sapere ch'egli a momenti andrebbe a
posseder l'imperio, un pezzo fa a lui assegnato,
con promessa di confermare,
<span class="pagenum" id="Page_614">[614]</span>
anzi d'accrescere a cadauno i governi, i
benefizii e gli onori che prima godevano,
e con varie minacce ai disubbidienti.
Diede egli principio ad un'epoca nuova,
che s'incontra spesso ne' suoi diplomi.
Poscia si accostò alle Alpi; ma prima
d'inoltrarsi volle sapere come fossero
disposti gli animi dei nobili e de' popoli
oltramontani. Nulla meno meditava l'ambizioso
principe che di assorbire tutta la
monarchia dei Franchi, senza curarsi
delle promesse e dei giuramenti fatti al
padre. Colla spedizione di alcuni ambasciatori
al <i>re Carlo</i> suo fratello, ch'era
passato in Aquitania, si studiò di addormentarlo,
con ispacciarsi pronto a mantenere
quanto dianzi egli avea promesso,
ma con pregarlo che per allora desistesse
dal perseguitare <i>Pippino II</i> figliuolo del
defunto <i>Pippino</i> re dell'Aquitania. Il
primo nondimeno a cominciar la nuova
tragedia fu <i>Lodovico re di Baviera</i> suo
fratello. Questi colla sua armata venne
ad occupar gli stati assegnati dal padre
all'imperador Lottario nella Germania,
ed arrivò sino a Vormazia, dove lasciata
guarnigione, attese a conquistar altri
paesi. Intanto passò Lottario le Alpi colle
sue truppe, e trovò gran concorso di
gente che venne a riceverlo. Cacciò da
Vormazia il presidio di Lodovico, e continuò
il viaggio sino a Francoforte. A
fronte sua in quelle vicinanze comparve
con tutte le sue forze anche Lodovico, e
s'era per venire ad un fatto d'armi; ma
Lottario propose una tregua sino al dì
undici di novembre, in cui si farebbe un
abboccamento fra loro, e si tratterebbe
di concordia; e, mancante questa, si deciderebbe
coll'armi l'affare, e così si restò.
Erano i disegni di Lottario di guadagnar
questo tempo, per la speranza di
poter frattanto occupare gli stati di Carlo
suo fratello, creduto per la sua età non
molto atto a difendersi; nè mancò di dar
buone parole agli ambasciatori mandati
da esso Carlo per precedenti capitolazioni,
promettendogli dal canto suo quella
fedeltà ed ubbidienza che dee un fratello
<span class="pagenum" id="Page_615">[615]</span>
minore al maggiore. Ma non curante Lottario
de' giuramenti, poco stette a passar
la Mosa e ad entrar negli stati di Carlo.
Arrivato alla Senna, cioè verso Parigi,
<i>Gerardo</i> conte governatore di quella città,
<i>Ilduino abbate</i> di s. Dionisio, e <i>Pippino</i>
figliuolo del già re d'Italia <i>Bernardo</i>, per
paura di perdere i lor beni e governo,
andarono a sottomettersi a lui.
</p>

<p>
Questi favorevoli avvenimenti servirono
a gonfiar maggiormente l'animo di
<i>Lottario Augusto</i>, e tanto più perchè la
sua armata andava di dì in dì crescendo;
il duca e i popoli della Bretagna si dichiararono
in suo favore, <i>Pippino II</i> pretendente
il regno d'Aquitania, benchè
più di una volta messo in fuga dal <i>re
Carlo</i>, valorosamente sosteneva la guerra,
e se l'intendeva con esso imperador
Lottario. Contuttociò Carlo animato dai
suoi fedeli, con quelle milizie che potè
aver dalla sua, venne a postarsi ad Orleans,
nel mentre che Lottario meditava
di avanzarsi alla volta del fiume Loire.
Bastò questo a fermare i passi di Lottario,
ancorchè troppo superiore di forze.
Andarono innanzi e indietro de' mediatori
per trattar qualche accordo, e si conchiuse
per allora una tregua, consentendo
Lottario di lasciare a Carlo l'<i>Aquitania</i>,
la <i>Settimania</i>, la <i>Provenza</i>, e dieci
<i>contadi</i> tra la Senna e la Loire, a condizione
che nell'anno susseguente si terrebbe
una dieta in Attigny, dove si stabilirebbe
una piena pace e concordia. Fu
accettato dai baroni del re Carlo questo
per altro disgustoso ripiego, per salvare
il lor principe in sì grave pericolo di
perdere tutto. Sicchè, per attestato degli
antichi Annali de' Franchi <span class="fnote">[Annales Francor. Metenses., Fuldenses, etc.]</span>, Lottario
sul fine del corrente anno restò padrone
della Francia orientale, di Parigi, della
Alamagna, Sassonia e Turingia, e fu riconosciuto
per signore anche dai popoli
della Borgogna, o almeno da una parte
di essi. Per attestato del Dandolo, <i>Pietro</i>
doge di Venezia spedì Patricio suo inviato
all'imperadore Lottario, ed ottenne
<span class="pagenum" id="Page_616">[616]</span>
per cinque anni la conferma de' patti già
stabiliti fra il suo popolo e i vicini sudditi
dell'imperio, fra' quali erano i <i>Comacchiesi</i>,
<i>Ravegnani</i> ed altri; e fece distinguere
i confini del suo ducato nelle terre
del regno d'Italia, secondo l'accordo, già
fatto fra Paoluccio doge e Marcello maestro
de' militi de' Veneziani. Parimente
<i>Sicardo abbate</i> di Farfa ottenne da esso
imperadore un riguardevole privilegio
rapportato nella Cronica di quel monistero <span class="fnote">[Chron. Farfens., P. II, tom. 2 Rer. Ital.]</span>
colla seguente data: <i>XVIII kalend.
januarii, anno, Christo propitio, imperii,
domni Lotharii pii imperatoris in
Italia XXI, in Francia I, Indictione III.
Actum Caliniaco, villa comitatus cabillonensis.</i>
Di qui abbiamo dove dimorasse
Lottario verso il fine dell'anno. Vedemmo
nell'anno addietro, dopo <i>Sicardo</i>,
creato principe di Benevento <i>Radelgiso</i>:
tempo è ora di raccontare ciò che appresso
ne avvenne. Abbiamo dall'Anonimo
salernitano <span class="fnote">[Anonym. Salernitan., Paralipomen., P. II,
tom. 2 Rer. Ital.]</span> che gli Amalfitani, già
passati ad abitare in Salerno, udita che
ebbero la morte di esso Sicardo, fatta
insieme una congiura, mentre nel mese
di agosto i principali di Salerno villeggiavano
pe' loro poderi, diedero il sacco a
varie chiese e case di Salerno, e poi tutti
carichi di bottino tornarono ad abitare
la desolata lor patria di Amalfi. Intanto
il nuovo principe Radelgiso, non fidandosi
di <i>Dauferio</i> soprannominato <i>muto</i>, o
pure, come scrive Erchemperto <span class="fnote">[Erchempertus, c. 14, P. I, tom. 2 Rer. Ital.]</span>, <i>balbo</i>
dall'impedimento della lingua, perchè
suocero dell'ucciso principe Sicardo, il
mandò in esilio co' suoi figliuoli, appellati
Guaiferio e Maione. Erchemperto dice
ch'erano quattro, cioè Romoaldo, Arigiso,
Grimoaldo e Guaiferio; e pare, secondo
lui, che mal animati contra del nuovo
principe, spontaneamente si ritirassero da
Benevento per fare delle novità. O sia
che questi andassero ad abitare nel contado
di Nocera, e di là segretamente scrivessero
<span class="pagenum" id="Page_617">[617]</span>
ai Salernitani; o pure che passati
a Salerno, a dirittura trattassero con
quel popolo: la verità è che ordirono coi
Salernitani un trattato di cavar dalle carceri
di Taranto <i>Siconolfo</i> fratello dello
estinto Sicardo. Tirarono i Salernitani
dalla sua anche gli Amalfitani, e scelti
dell'uno e dell'altro popolo i più scaltri,
gl'inviarono a Taranto. Finsero costoro
di essere mercatanti, seco portando varie
merci da vendere; e girando per le
strade di quella città, ch'era allora ricchissima,
perchè non per anche presa
dai Saraceni, quando furono in vicinanza
delle carceri, cominciarono ad alta
voce a dimandare chi volesse dar loro
alloggio per la notte: segno che in quei
tempi erano poco in uso le osterie pubbliche,
come ai dì nostri, e per questo si
mettevano dappertutto spedali per gli pellegrini.
Gl'invitarono i carcerieri nella
loro abitazione, nè altro che questo bramava
l'astuta brigata. Fatta comperare
buona quantità di vin generoso e varii
cibi, ubbriacarono i carcerieri, e dopo
averli veduti immersi nel sonno, trovarono
la maniera di entrar nella prigione e
di trarne <i>Siconolfo</i>. Secondo Erchemperto,
questi per qualche tempo si tenne ascoso
presso di <i>Orso conte di Consa</i>, che
era suo cognato; poi quando se la vide
bella, passò a Salerno, dove da quel popolo
e da quei d'Amalfi fu proclamato
per loro principe. Accadde ne' medesimi
tempi, cioè, a mio credere, nell'anno precedente,
che <i>Radelgiso principe</i> regnante
di Benevento, avendo conceputo dei sospetti
contro di Adelgiso figliuolo di Roffredo,
e veggendolo venire a palazzo accompagnato
da una schiera di molti giovani,
montò in collera, e ordinò alle sue
guardie di gittarlo giù dalle finestre. Lo
ordine fu eseguito. <i>Landolfo conte di Capua</i>,
segreto fautore di Adelgiso, trovandosi
presente a questo spettacolo, finse di
essere sorpreso da un dolore, e licenziatosi
dal principe, se n'andò via mostrando
gran difficoltà di reggersi in piedi.
Montato poi a cavallo con quanta diligenza
<span class="pagenum" id="Page_618">[618]</span>
potè se ne tornò a Capua, e ribellatosi
si fortificò nella città di Sicopoli, e fece
stretta lega con <i>Siconolfo</i>, il quale seppe
ancora unire al suo partito i conti di
Consa e di Aggerenza, ed altri signori.
Stabilì eziandio Landolfo pace e lega coi
Napoletani, che non si fecero pregare per
vendetta dei principi di Benevento, dai
quali aveano ricevuto tante molestie e
danni. E questo fu il principio della decadenza
dell'insigne ducato beneventano,
perchè in tale occasione venne poi esso a
dividersi in tre diverse signorie, cioè nei
principi di Benevento, in quei di Salerno
e ne' conti di Capua. Nè si dee tacere
che, per attestato di Erchemperto, prima
ancora che Siconolfo entrasse a comandare
in Salerno, quel popolo dovea
aver mossa ribellione contra di Radelgiso,
ad istigazione probabilmente di Dauferio
e de' suoi figliuoli. Perciocchè avendo
Radelgiso spedito un certo Adelmario,
o Ademario, a Salerno, per guadagnare e
ricondurre esso Dauferio alla sua ubbidienza,
non solamente nulla fece di questo,
ma segretamente unitosi con Dauferio
e coi Salernitani, manipolò una solenne
burla allo stesso Radelgiso: cioè lo
invitò a venir sotto Salerno, facendogli
credere di aver disposte le cose in maniera,
che gli sarebbe facile il prendere
la città. V'andò Radelgiso con un picciolo
esercito, e si attendò fuori di Salerno;
ma eccoti all'improvviso uscir di Salerno
il medesimo Adelmario coi figliuoli di
Dauferio e col popolo, e così fieramente
dar addosso ai Beneventani, che ne uccisero
molti, e gli altri ebbero bisogno
delle gambe. Radelgiso stesso ebbe per
grazia di potersi salvar colla fuga, avendo
lasciato un ricco bottino ai Salernitani,
alle porte de' quali non gli venne più
voglia di andar a picchiare. Forse questo
fatto non appartiene all'anno presente.
</p>

<p>
<span class="pagenum" id="Page_619">[619]</span>
</p>

<hr />
</div>

<div class="chapter">
<h2 class="hidden" id="DCCCXLI">DCCCXLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCXLI</span>. Indiz. <span class="scp">IV</span>.</td>
  </tr>
  <tr>
    <td><span class="smcap">Gregorio IV</span> papa 15.</td>
  </tr>
  <tr>
    <td><span class="smcap">Lottario</span> imper. 22, 19 e 2.</td>
  </tr>
</table>

<p>
Venuta la primavera, Lottario <i>Augusto</i>
passò colle sue forze a Vormazia,
perchè sentiva essere in armi il fratello
<i>Lodovico re</i> <span class="fnote">[Annales Franc. Fuldenses. Nithard., lib. 2.]</span>; e passato il Reno, l'incalzò
talmente che il fece ritirar nella Baviera.
Intanto il <i>re Carlo</i> colle brusche
avea tirato nel suo partito <i>Bernardo</i>, già
rimesso in possesso della Settimania, e
colle buone s'era cattivato l'amore e la
assistenza de' popoli dell'Aquitania; nè
gli mancava nella Neustria e nella Borgogna
gran copia di fedeli ed aderenti.
Raunata perciò una non isprezzabile armata,
coraggiosamente, s'inoltrò fino alla
Senna e, non ostante la opposizione delle
soldatesche quivi lasciate da Lottario per
difendere que' passi, gli riuscì di valicarla,
e d'inoltrarsi fino alla città di Troyes.
Portato questo avviso a Lottario, fu cagione,
ch'egli, lasciato stare Lodovico, retrocedesse
per badare all'altro fratello,
al quale spedì ambasciatori per lagnarsi
di lui, perchè avesse passato i confini a
lui poco avanti prescritti. Li rimandò
Carlo bene informati delle sue ragioni,
cioè con dolersi che Lottario perseguitasse
il comune fratello Lodovico, e contro
i giuramenti usurpasse tanti stati ad
esso Carlo assegnati nelle precedenti convenzioni,
con altre ragioni ch'io tralascio;
esibendosi contuttociò pronto ad
un congresso, per vedere se all'amichevole
si potea stabilire un accordo: se no,
che sarebbe rimessa all'armi la decision
delle loro controversie. In questo mentre
i due fratelli Lodovico e Carlo trattarono
e conchiusero una lega fra loro contro
di Lottario: dopo di che Lodovico si
mosse con quanto sforzo gli fu permesso,
e riuscitogli di dare una rotta ad
<i>Adalberto</i>, creato duca d'Austrasia da Lottario,
e da lui lasciato alla guardia del
Reno, felicemente valicò quel real fiume,
<span class="pagenum" id="Page_620">[620]</span>
tendendo ad unir le sue forze con quelle
di Carlo, siccome in fatti avvenne. Andarono
innanzi e indietro varie ambasciate,
varii progetti, per veder pure di concordar
gli animi senza spargimento di
sangue; ma niuna condizione piaceva a
Lottario, perchè intanto aspettava che seco
si venisse a congiugnere Pippino suo
nipote, pretendente alla corona d'Aquitania,
che conduceva un buon rinforzo
di truppe. Venuto Pippino, sempre più si
vide allontanar la speranza dell'accordo,
e però amendue le parti si accinsero alla
battaglia. Il sito, dove si azzuffarono nel
dì 25 di giugno le due armate nemiche
fu Fontaneto, ossia Fontenay nel contado
di Auxerre. Agnello <span class="fnote">[Agnell., Vit. Episcopor. Ravenn. P. II,
tom. 2 Rer. Ital.]</span>, scrittore italiano
di questi tempi, afferma che l'esercito di
Lottario era composto d'innumerabil
gente, e però di lunga mano superiore a
quello de' due fratelli avversarii. Ciò non
ostante, con tal rabbia e vigore combattè
l'armata d'essi due fratelli, che ne restò
in fine sconfitta quella di Lottario, il quale
per altro fece maraviglie di valore nel
combattimento. Ma questo memorabil
fatto d'armi fu la rovina della Francia,
per attestato degli Annali di Metz <span class="fnote">[Annales Franc. Metenses.]</span>,
perchè vi perì la gente più brava di tutta
la Francia, cosicchè da lì innanzi cominciò
ad andare in declinazione quel
regno, ridotto all'impotenza di difendere
sè stesso, non che di conquistare l'altrui.
Scrissero alcuni che cento mila persone
rimasero estinte sul campo. Sì gran macello
non si dee molto facilmente credere.
Agnello attesta che dalla parte di Lottario
e di Pippino vi perirono quarantamila
persone: sacrifizio ben grande alla
matta ambizione.
</p>

<p>
Ci ha poi questo medesimo autore
conservata una particolarità che vien taciuta
dagli Annalisti francesi e tedeschi
d'allora. Cioè che <i>Gregorio papa</i>, assai
prevedendo dove aveva a terminare la
abbominevol dissensione dei tre fratelli,
<span class="pagenum" id="Page_621">[621]</span>
mosso da zelo ed amore paterno, determinò
d'inviare in Francia tre legati, affinchè
s'interponessero per la concordia
e pace. Saputo ciò da <i>Giorgio arcivescovo</i>
di Ravenna, scrisse all'imperador Lottario,
pregandolo d'impetrare dal papa che
anch'egli in compagnia de' legati potesse
intraprendere quel viaggio. L'ottenne, ma
andò colla maledizione apostolica, perchè
ben conosceva il pontefice che vano e
torbido cervello fosse un tal prelato. Andò,
dissi, con trecento cavalli, seco portando
gran copia d'oro e d'argento, con
aver saccheggiato il resto del tesoro della
sua Chiesa, ed asportate corone, calici,
e patene d'oro, e vasi di argento e di
oro, e tolte le gemme dalle croci, tutto
per far dei regali. Nè Agnello dissimula
che le mire di questo arcivescovo erano
di sovvertire a forza di donativi Lottario
augusto, per sottrarsi dall'ubbidienza e
podestà del papa, come avea fatto qualche
suo predecessore scismatico: al qual
fine seco portò i privilegii conceduti da
alcuni empii imperadori greci alla sua
Chiesa. Giunto Giorgio all'armata di Lottario,
siccome abbiamo dagli Annali di
san Bertino <span class="fnote">[Annales Franc. Bertiniani.]</span>, fu ritenuto da esso Augusto
senza permettergli di trattare d'accordo
co' suoi fratelli. Altrettanto possiam
credere che succedesse ai legati del papa,
perchè Lottario non sapeva intendere
consigli di pace, lusingandosi di maggior
vantaggio per la via dell'armi. Ora Iddio
permise che dopo la rotta dell'esercito
lottariano, l'ambizioso arcivescovo Giorgio
fosse preso dai vincitori soldati, spogliato
del piviale, di cui era vestito, e con
grande strapazzo condotto alla presenza
del re Carlo, il quale per tre giorni il fece
stare sotto buona guardia, come prigione.
I legati apostolici ebbero la fortuna
di potersi salvar colla fuga ad Auxerre:
i preti e cherici che accompagnavano
l'arcivescovo suddetto, chi qua, chi là.
Tutto il suo tesoro restò in preda ai soldati.
I suoi privilegii gittati nel fango, calpestati
e lacerati, si perderono; ed egli
<span class="pagenum" id="Page_622">[622]</span>
stesso fu in pericolo di essere cacciato in
esilio da <i>Carlo</i> e da <i>Lodovico</i>, dappoichè
furono informati della di lui malignità;
ma l'<i>imperadrice Giuditta</i> mossane a compassione,
gl'impetrò la libertà. Sel fece
venire davanti il re Carlo, e dopo averlo
rabbuffato ben bene, e fattogli prestar
giuramento, il lasciò andare, con ordine
che gli fosse restituito tutto quanto si potea
trovare spettante a lui. Si trovò ben
poco. Tutti i suoi preti, se vollero tornare
in Italia, furono costretti a venirsene
a piedi e in farsetto, e chiedendo la limosina.
Promise Giorgio di compensar loro
i danni, giunto che fosse a Ravenna; ma
i fatti non corrisposero poi alle parole.
Si ritirò lo sconfitto Lottario ad Aquisgrana,
per attendere a far gente di nuovo
da poter sostenere la guerra, e lasciossi
tanto trasportare dal suo mal talento,
che per aver soccorso da i Sassoni Stellingi,
permise loro di ritornare agli antichi
riti pagani, con grave scandalo del Cristianesimo.
Ad <i>Erioldo</i> ancora re di Danimarca,
apostata della religion cristiana
e persecutor de' Cristiani, concedette
da godere alcune terre ne' suoi confini.
Intanto il re Lodovico, parte col terrore,
parte col maneggio trasse nel suo partito
molti de' Sassoni: inoltre tutti i popoli
dell'Austrasia, Turingia ed Alamagna
ridusse sotto il suo dominio. Nello stesso
tempo i Normanni <span class="fnote">[Monach. Fontenell. apud Du-Chesne, tom. II
Rer. Franc.]</span>, profittando della
discordia dei re fratelli, sbarcarono in
Francia, presero la città di Roano, e dopo
il sacco la diedero alle fiamme, con
restar desolati dalla lor crudeltà alcuni
monasteri e un buon tratto di paese. Rinforzato
alquanto di gente l'imperador
Lottario passò il Reno, quasi che volesse
impedire i progressi di Lodovico suo
fratello, ma poi senza far altro se ne
tornò a Vormazia. Passò poi nel Maine,
commettendo dappertutto le sue truppe
immensi disordini e saccheggi, ed obbligando
colla forza que' popoli a giurargli
fedeltà. Non era men della Francia sconvolto
<span class="pagenum" id="Page_623">[623]</span>
in questi tempi il ducato di Benevento
per la guerra insorta fra <i>Siconolfo</i>
dominante in Salerno <span class="fnote">[Erchempertus, Hist., cap. 15.]</span> e Radelgiso
principe beneventano. Siconolfo, siccome
uom bellicoso, aiutato anche da <i>Landolfo
conte di Capoa</i> e da' suoi figliuoli, senza
perdere tempo, s'inoltrò nella Calabria, e
tutta la ridusse sotto il suo dominio. Prese
anche buona parte nella Puglia, e rivoltosi
addosso all'altro paese di Benevento,
s'impadronì di alcune altre città
e terre. Una donazione fatta da esso Siconolfo
principe ad <i>Aione vescovo</i> di Salerno
e alla sua chiesa nel mese di agosto
dell'anno presente si legge nelle mie
Antichità italiane <span class="fnote">[Antiquit. Ital. Dissert. XXXV, pag. 77.]</span>.
</p>

<hr />
</div>

<div class="chapter">
<h2 class="hidden" id="DCCCXLII">DCCCXLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCXLII</span>. Indiz. <span class="scp">V</span>.</td>
  </tr>
  <tr>
    <td><span class="smcap">Gregorio IV</span> papa 16.</td>
  </tr>
  <tr>
    <td><span class="smcap">Lottario</span> imperad. 25, 20 e 3.</td>
  </tr>
</table>

<p>
Durando tuttavia la guerra e gli sconcerti
in Francia tra <i>Lottario Augusto</i> e i
due re suoi fratelli, seguirono varii movimenti
dall'una e dall'altra parte, minutamente
descritti da Nitardo <span class="fnote">[Nithardus, Hist. lib. 3.]</span>. Fra
l'altre cose con piacere si legge presso
di lui la conferma della lega stabilita fra
i suddetti due fratelli <i>Lodovico</i> e <i>Carlo</i> in
Argentina, o vogliam dire in Strasburg.
L'uno fece il suo giuramento in lingua
tedesca, e l'altro in lingua romanza, che
era fin d'allora la volgare franzese, e
s'accostava più alla nostra italiana di
quel che faccia oggidì. Sarebbe da desiderare
che fosse restato un pezzo simile
della lingua nostra italiana di que' tempi,
per conoscere in che stato essa allora si
trovasse; ma finora nulla di ciò s'è veduto,
perchè tutte le scritture che restano
sono di lingua latina, mischiata nondimeno
di molti solecismi e barbarismi.
I Tedeschi e gl'Inglesi hanno interi opuscoli
di que' secoli nella lor lingua. Nulla
ne ha l'Italia. Ora io non mi fermerò a
descrivere le vicende della guerra di
<span class="pagenum" id="Page_624">[624]</span>
Francia, perchè furono di poco momento.
Basterà qui dire, che incalzato l'<i>imperadore
Lottario</i> dai fratelli <span class="fnote">[Annal. Franc. Bertiniani.]</span>, dopo avere
spogliato il palazzo d'Aquisgrana di tutte
le cose più preziose, si ritirò a Lione, e
quivi dopo aver finora rifiutato di dare
orecchio a progetti di pace, finalmente
la debolezza delle forze sue il consigliò
ad ascoltarli. Si convenne tra i tre fratelli
di fare un abboccamento presso alla
città di Mascon in un'isola del fiume
Sona che divideva le armate. Questo seguì
verso la metà di giugno, e vicendevolmente
tutti e tre dimandarono perdono
del passato, giurarono di conservar tra
loro una buona pace e fratellanza; e determinarono
di tenere un congresso nella
città di Metz nel primo dì di ottobre,
per regolare la division della monarchia
franzese, di cui si andò poi seriamente
trattando da lì innanzi. Ma questo congresso
si differì fino a' cinque di novembre,
e per varii impedimenti o pretesti
trasportato fu al giugno dell'anno seguente.
Per altro i due fratelli <i>Lodovico</i> e
<i>Carlo</i>, dappoichè ebbero costretto l'augusto
<i>Lottario</i> a ritirarsi da Aquisgrana,
colà si portarono essi, e ordinata quivi
una raunanza di molti vescovi, fecero
loro decidere che Lottario per gl'insulti
fatti al padre, per la mancanza ai giuramenti,
per l'indebita guerra fatta ai fratelli
avea provato il flagello della vendetta
di Dio, ed era decaduto dai regni di
Francia e di Germania, de' quali erano
divenuti giusti possessori i re Lodovico
e Carlo. Ciò fatto, i due fratelli divisero
tra loro i regni; ma per l'accordo che
nell'anno susseguente seguì tra essi e
l'imperadore Lottario, si fece una più
stabil divisione. Terminò i suoi giorni
nel gennaio dell'anno presente <i>Teofilo
imperador de' Greci</i>, con lasciare successor
nell'imperio <i>Michele</i> suo figliuolo in
età di soli tre anni. Una malattia pericolosa
sopraggiunta a questo novello Augusto
diede occasione ai monaci di Studio
di promovere la restituzione delle
<span class="pagenum" id="Page_625">[625]</span>
sacre immagini con promessa della di
lui guarigione. Risanato egli in fatti, con
giubilo de' Cattolici furono rimesse in
uso ne' sacri templi le immagini; e cacciato
via Janne falso patriarca di Costantinopoli,
in luogo suo fu eletto <i>Metodio</i>,
uomo di santa vita e di sentimenti ortodossi.
La divisione e guerra tra i principi
di Benevento seguitava più che mai
vigorosa, quando i <i>Saraceni</i> africani,
chiamati da altri <i>Agareni</i>, o pure <i>Mori</i>,
padroni della vicina Sicilia, seppero ben
prendere pe' capelli la buona fortuna,
con passare forse prima di quest'anno
in Calabria, dove a man salva s'impadronirono
di alcune città e terre, e vi si
radicarono talmente, che l'Italia tutta
ne ebbe a piagnere dipoi per lungo tempo.
Sotto quest'anno Nitardo <span class="fnote">[Nithard., Hist., lib. 3.]</span> e gli
Annali bertiniani <span class="fnote">[Annales Franc. Bertiniani.]</span> mettono l'entrata
di costoro nel ducato di Benevento. <i>Radelgiso
principe</i> di quelle contrade veggendo
prosperar sì forte gli affari dell'emulo
<i>Siconolfo</i>, da cui or una, or una
altra città gli veniva occupata, senza trovar
maniera da potere resistere, s'appigliò
ad un consiglio dettato dalla disperazione:
cioè chiamò in aiuto suo alquante
brigate de' Saraceni postati nella Calabria <span class="fnote">[Erchempertus, Hist., cap. 16.]</span>.
Ebbe ordine da lui Pandone governatore
di Bari di dar quartiere a quegl'infedeli
fuori della città dalla parte
del mare. Ma i Saraceni, gente la più
furba del mondo, andarono tanto spiando
le fortificazioni della città, che trovarono
modo una notte di arrampicarsi e di
entrarvi dentro senza resistenza d'alcuno.
Misero a fil di spada una parte del
misero innocente popolo, l'altra la fecero
schiava, e Pandone fra gli altri dopo
molti tormenti fu gittato ed affogato nel
mare.
</p>

<p>
Con Erchemperto va d'accordo l'Anonimo
salernitano <span class="fnote">[Anonymus Salernitan. Paralipom. cap. 65.
Part. II, tom. 2 Rer. Ital.]</span> intorno a questi
<span class="pagenum" id="Page_626">[626]</span>
fatti. Racconta egli che <i>Radelgiso</i> principe
di Benevento con un'armata di ventiduemila
persone tra cavalleria e fanteria
si portò all'assedio di Salerno; ma <i>Siconolfo</i>
principe colla gente di Salerno,
Capua, Aggerenza, Consa ed Amalfi, venne
a battaglia, e sbaragliò i Beneventani.
Questa probabilmente è la rotta, di cui
all'anno 840 s'è fatta menzione coll'autorità
di Erchemperto. Seguita poi a dire,
che Siconolfo, raunato un buon esercito,
si portò anch'egli addosso ai Beneventani;
ma questi, usciti dalla città, sì valorosamente
gli assalirono, che li misero
in fuga. Dopo questo i Saraceni con
grandi forze calarono in Calabria; presero
Taranto con facilità, ed entrati nella
Puglia, diedero il sacco a quasi tutte le
città con uccidere le persone che erano
cresciute a guisa delle biade. Per attestato
poi di Erchemperto, Radelgiso trovandosi
impotente a cacciar fuori di Bari
que' barbari ospiti, cominciò a trattar
con loro amichevolmente e a valersi del
loro aiuto. Comandò ad <i>Orso</i> suo figliuolo
di menarli all'assedio di un castello,
e v'andarono con una potente oste. Ma
ciò saputo da Siconolfo, arditamente andò
a trovarli, e gli sconfisse con istrage
di chi non potè ben menar le gambe. Il
re d'essi per nome Calfo, cadutogli sotto
per la stanchezza il cavallo, stentò a giugnere
coi suoi piedi a Bari. Crebbero poi
le miserie di quelle contrade, perchè, secondo
l'Anonimo salernitano, Radelgiso
prese al suo soldo il principe de' Saraceni
abitante in Bari, per nome <i>Saotan</i>, o
<i>Saudan</i>, come altri hanno scritto. Tengo
io che questo fosse non il proprio suo
nome, ma quello bensì della sua dignità,
e lo stesso sia che <i>Soldano</i>, o <i>Sultano</i>,
come han detto dipoi gl'Italiani. Veggasi
il d'Erbelot <span class="fnote">[Erbelot., Bibliot. Orient.]</span> alla parola <i>Solthan</i>. Col
rinforzo di costui e delle sue masnade, i
Beneventani passarono addosso ai Salernitani,
e non meno agli uomini che alle
case e ai poderi recarono infiniti danni.
Furono costoro appena ritornati indietro,
<span class="pagenum" id="Page_627">[627]</span>
che pervenuta tosto a Siconolfo signoreggiante
in Salerno la notizia che
Radelgiso aveva spogliata la cattedrale di
Benevento di buona parte del suo tesoro
per ingaggiare e pagare i Saraceni del
suo partito: anch'egli si prevalse di questo
scellerato esempio, e presa per forza
dalla cattedrale di Salerno gran copia
d'oro, se ne servì per impegnare alla difesa
de' suoi stati il comandante saraceno
di Taranto, chiamato Apollafar. Ben
volentieri costui passò con buon nerbo
di gente al servigio di Siconolfo, e poscia
unito coi Salernitani al guasto dei
Beneventani. Accadde poi che tornato
Apollafar da quella spedizione con Siconolfo
a Salerno, mentre amendue con festa
salivano le scale del palazzo, Siconolfo
per ischerzo il prese colle braccia
e portollo di peso sopra, e nel posarlo
giù l'abbracciò e baciò. Ma il superbo
e delicato Saraceno se l'ebbe forte a male;
e tuttochè Siconolfo dicesse d'aver
fatto ciò per burla e non per inganno,
pure giurò di non volerlo più servire, ed
immantinente con tutti i suoi si partì da
Salerno e tornossene a Taranto. Quivi
trattò con Radelgiso, esibendosi ai suoi
servigi. Nè potea giugnere a lui nuova
più cara di questa. Accettato e venuto
coll'esercito suo, tosto fu spedito contra
de' Salernitani, nel paese de' quali commise
enormità e danni incredibili. Così
gl'infedeli andavano profittando della
discordia de' principi cristiani colla rovina
de' popoli innocenti. Ottenne in quest'anno,
se pur non fu nel precedente,
il doge di Venezia Pietro da <i>Lottario</i> imperadore
la conferma delle esenzioni dei
bani goduti dai Veneziani nel regno d'Italia.
Il diploma, rapportato dal Dandolo <span class="fnote">[Dandul., in Chron., tom. 12 Rer. Ital.]</span>,
fu dato <i>kalendis septembris anno,
Christo propitio imperii domni Lotharii piissimi
Augusti in Italia XXII, in Francia II.
Indictione VIII. Actum termis villa palatioregio.</i>
Queste note cronologiche non
sussistono. Fors'anche tale spedizione
la stessa è, di cui s'è fatto troppo presto
<span class="pagenum" id="Page_628">[628]</span>
menzione di sopra all'anno 840. Terminò
in quest'anno, secondo i conti di Camillo
Pellegrino <span class="fnote">[Camill. Peregr., Hist. Princip. Langobard.]</span>, i suoi giorni <i>Landolfo</i>
conte ossia principe di Capua <span class="fnote">[Erchempertus, Hist., cap. 22.]</span>. Restarono
di lui quattro figliuoli, cioè Landone,
che signoreggiò in Capua, <i>Pandone</i>
in Sora, e <i>Landonolfo</i> in Tiano. Il quarto
figliuolo <i>Landolfo</i> seguitò la via ecclesiastica,
con divenir poi vescovo di Capua, e
personaggio famoso per le sue iniquità.
Lasciò il vecchio Landolfo per ricordo
a' suoi figliuoli, che non permettessero
mai la riunione de' principati di Benevento
e Salerno, e tutti da lì innanzi cominciarono
a tirar de' calci contra del principe
di Benevento, e a poco a poco stabilirono
l'indipendenza del principato di Capua
da Benevento e da Salerno.
</p>

<hr />
</div>

<div class="chapter">
<h2 class="hidden" id="DCCCXLIII">DCCCXLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCXLIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Gregorio IV</span> papa 17.</td>
  </tr>
  <tr>
    <td><span class="smcap">Lottario</span> imperad. 24, 21 e 4.</td>
  </tr>
</table>

<p>
Di somma consolazione a tutta la
monarchia francese riuscì l'anno presente,
perchè si venne finalmente alla
divisione de' regni tra i figliuoli di Lodovico
Pio: il che produsse la concordia
fra loro e la pace fra tutti i popoli loro
sudditi <span class="fnote">[Annales Franc. Metenses.]</span>. Seguì questa nel mese di agosto
nella città di Verdun presso alla
Mosa, con essersi quivi abboccati i tre
re, e pacificati fra loro. La parte che
toccò al re <i>Carlo</i>, appellato dipoi il <i>Calvo</i>,
fu la parte occidentale della Francia, cioè
dall'Oceano fino alla Mosa e alla Schelda,
e sino al Rodano, alla Sona, al Mediterraneo
e alla Spagna. Al re <i>Lodovico</i>
toccò la Baviera, parte della Pannonia,
la Sassonia, e tutte le provincie della
Germania di là del Reno, con qualche
parte ancora di paese di qua da esso
Reno, e nominatamente Magonza; e qui
ebbe principio il regno della Germania,
appellato anche <i>Francia orientale</i>. All'imperador
<i>Lottario</i> restò tutto il tratto di
<span class="pagenum" id="Page_629">[629]</span>
paese situato fra il Reno e la Mosa, andando
sino all'Oceano, la Provenza, la
Savoia, gli Svizzeri e Grigioni, cioè quasi
tutta l'antica Borgogna e l'Alsazia;
<i>nec non et omnia regna Italiae cum ipsa
romana urbe</i>, come ha l'autore degli Annali
di Metz: con che egli venne a perdere
tante provincie che il padre gli avea
lasciato in Germania, e ch'egli avrebbe
potuto agevolmente ritenere se l'incontentabile
sua ambizione non l'avesse
condotto a mancar di parola e a far
guerra al re Carlo suo fratello. E qui
non lasciano alcuni scrittori di que' tempi
di deplorar questo trinciamento della
dianzi sì vasta monarchia franzese, che
unita faceva paura a tutti, divisa, aprì il
campo ai Normanni, Saraceni, ed Ungheri
d'infierire e prevalere contra de' Cristiani
d'Occidente, e d'inferir loro un'iliade
di mali. E tanto più restò essa indebolita,
perchè al re <i>Carlo Calvo</i> toccò bensì
in questa divisione, almen tacitamente,
anche l'Aquitania; ma in quelle contrade
si fece forte il suo nipote <i>Pippino II</i>,
figliuolo del re <i>Pippino I</i>, riconosciuto
per re dalla maggior parte di que' popoli;
e gran sangue e fatiche dipoi costò
ad esso re Carlo il levar quel regno dalle
mani del nipote. Ribellossi ancora al
medesimo re Carlo, per non dire che si
staccò dalla sua alleanza, <i>Nomenoio duca</i>
della minor Bretagna, seguendo l'uso
dei predecessori, che non sapeano se
non colla forza indursi a riconoscere
per loro sovrani i re di Francia. E in
quest'anno ancora <span class="fnote">[Annales Franc. Bertiniani.]</span> i Normanni fecero
uno sbarco nell'Aquitania inferiore, e
diedero il sacco al paese. Soprattutto
presa la città di Nantes, vi trucidarono
il vescovo <i>Goardo</i>, e molti cherici e laici.
Però sensibilmente si cominciò a provare
collo smembramento della monarchia
il peso delle miserie, spezialmente nella
Francia occidentale, in cui ancora nell'anno
corrente mancò di vita l'<i>imperatrice
Giuditta</i>, madre del suddetto re
<i>Carlo Calvo</i>. Minori poi non erano gli affanni
<span class="pagenum" id="Page_630">[630]</span>
nel ducato beneventano per la guerra
che ostinatamente faceano tra di loro il
principe di Benevento <i>Radalgiso</i> e <i>Siconolfo</i>
principe di Salerno. Altro non si udiva
che saccheggi, e più degli altri ne sapeano
profittare gli astuti Saraceni, dominanti
nella Calabria e in Bari, col
farsi partigiani ora dell'uno, ora dell'altro
principe, ed arricchirsi colle spoglie
degl'infelici popoli. Or mentre costoro
si stavano ai servigi di <i>Radegiso</i> <span class="fnote">[Erchempertus, Hist. cap. 17.]</span>, <i>Siconolfo</i>
non potendo reggere al contrasto,
altro scampo non seppe trovare che di
condurre al soldo suo molte brigate di
que' Saraceni che signoreggiavano la Spagna,
aveano anche occupata l'isola di
Creta ossia di Candia. Fra questi Saraceni
e quei dell'Africa non passava allora
amicizia, anzi si riputavano fra loro
nemici. Con questo rinforzo venne un
giorno Siconolfo alle mani coll'armata
di Radelgiso nel luogo appellato le Forche
Caudine, celebre anche nella storia
romana. Riuscì a Radelgiso a tutta prima
di mettere in rotta le schiere nemiche;
ma Siconolfo, che stava ritirato in
disparte con uno scelto drappello ad osservar
l'esito della battaglia, allorchè
vide i Beneventani sbandati perseguitare
i fuggitivi, si scagliò contra di loro, ne
tagliò molti a pezzi, molti altri ne fece
prigioni e costrinse il resto a menar le
gambe. Dopo questa insigne vittoria vennero
in suo potere, eccettochè Benevento
e Siponto, tutte le altre città di Radelgiso.
Abbiamo da Leone Ostiense <span class="fnote">[Leo Marsicanus, Chron. Cassin. lib. 1,
cap. 25.]</span>
che Siconolfo per pagare i Saraceni spagnuoli,
sotto nome di prestito spogliò di
quasi tutto l'insigne suo tesoro il monistero
di Monte Cassino. Finalmente si
portò egli all'assedio della stessa capitale
di Benevento. Era già ridotta a mal termine
l'assediata città, non meno per la
morte dei difensori, che per la mancanza
delle vettovaglie, quando Radelgiso
si avvisò di chiamare in soccorso suo
<span class="pagenum" id="Page_631">[631]</span>
<i>Guido duca di Spoleti</i>. Contuttochè questi
fosse parente di Siconolfo, pure non
lasciò di accorrere con un copioso esercito
in aiuto di esso Radelgiso; ma prima
di giugnere a Benevento fece sapere a
Siconolfo, che il consigliava di ritirarsi
dall'assedio, e che lasciasse fare a lui,
perchè subito che avesse potuto favellar
con Radelgiso, avrebbe fatta conoscere
al medesimo Siconolfo la parzialità, di
cui si gloriava verso di lui. Gli fu prestata
fede, e Siconolfo sciolse l'assedio. Ma
Guido <i>pro cupiditate pecuniarum, quibus
maxime Francorum subjicitur genus</i> (era
Guido di nazion franzese) avendo smunto
da Radelgiso la somma di settantamila
scudi d'oro, nulla attenne delle promesse
fatte al suo cognato Siconolfo, e se
ne tornò a Spoleti.
</p>

<p>
Diversamente vien raccontato questo
fatto dall'Anonimo salernitano <span class="fnote">[Anonymus Salern. Paralipom. c. 67. P. II.
tom. 1 Rerum Italicarum.]</span>, il
quale fiorì, a mio credere, cento anni dopo
Erchemperto. Secondo lui, Siconolfo
invitò ed ebbe in suo aiuto Guido suo
cognato, <i>qui illo tempore Tuscis praeerat</i>.
L'Umbria, dove è Spoleti, era in quei
tempi dai letterati posta nella provincia
della Toscana; e però altri ancora chiamarono
<i>duca de' Toscani</i> chi comandava
agli Spoletani. Più sotto poi soggiugne
che i <i>Toscani</i>, gli <i>Spoletani</i> e i <i>Salernitani</i>
cinsero di assedio Benevento, quasichè
Guido comandasse, non solo al ducato
di Spoleti, ma anche a quel della
Toscana: il che non pare credibile. Ora
stando essi attendati sotto quella città,
uno de' Salernitani dimandò a una sentinella
beneventana: <i>Che fa il vostro fabbro
ferraio?</i> Così disse per ischerno,
perchè <i>Radelgiso</i> in sua gioventù, benchè
di nobilissima casa, si dilettava di
praticar con gli orefici e ne aveva imparata
l'arte. Allora il Beneventano gli
rispose: <i>Sta fabbricando un paio di forbici
per tosare un cherico</i>, alludendo a
<i>Siconolfo</i>, che negli anni addietro, per
forza usatagli da <i>Sicardo</i> principe suo
<span class="pagenum" id="Page_632">[632]</span>
fratello, avea preso il diaconato. Ora avvenne
che andando il <i>conte Guido</i> (così
è chiamato dal Salernitano) con un solo
scudiere alla ronda intorno alla città, fu
adocchiato dal saraceno Apollafar, che
s'impegnò con Radelgiso di menarglielo
davanti prigione, se tornava nel dì seguente
a lasciarsi vedere così soletto girando
fuor delle mura. Comparve nel
dì seguente Guido, e Apollafar con un
solo scudiere andatogli alle spalle, il colpì
sì fattamente nel capo, che tutto lo sbalordì.
Allora prese il di lui cavallo per
le redini, s'inviò verso la città, senza
che Guido sapesse in che mondo allora
si fosse. Ma il suo scudiere veggendo il
padrone in sì misero stato, colla lancia
in resta spronò il cavallo, e passò da
parte a parte lo scudiere nemico. Ciò osservato
da Apollafar, colla lancia diede
a Guido un colpo nel petto con tal forza
che gli passò l'usbergo, e alquanto ancora
ferito il rovesciò a terra. Per questa
percossa tornato in sè Guido, e salito
sul cavallo del suo scudiere, dopo aver
costretto il Saracino a tornarsene indietro,
s'incamminò verso i suoi, i quali,
informati del successo, presero tosto le
armi, e diedero un furioso assalto alla
città colla morte di molti Beneventani.
Per l'affronto ricevuto era forte in collera
Guido, e però segretamente fece
proporre a Radelgiso un accordo, se gli
dava in mano Apollafar con altri Saraceni.
Fu accettata la proposizione, preso
Apollafar a dormire, e condotto coi piè
nudi a Guido, il quale non dimenticò di
farne vendetta. Seguita poi l'Anonimo
a dire che i Beneventani promisero danari
a Guido, se induceva Siconolfo ad
una divisione del ducato, e che questa
in fine si fece di consenso degli emuli
principi. Ma il racconto dell'Anonimo
ha un po' d'aria da romanzo, e discorda
da Erchemperto storico di maggior credito;
e certo pare contrario alla verità
nel supporre seguito l'accordo fra quei
due principi poco dopo l'assedio di Benevento,
tenendo per fermo il Pellegrino
<span class="pagenum" id="Page_633">[633]</span>
che quella concordia avvenisse tanto più
tardi, cioè nell'anno 850, o pure 851,
per opera di <i>Lodovico III imperadore</i>. E
però ne creda il lettor ciò che vuole.
Questa è poi la prima volta che presso
gli antichi scrittori s'incontra <i>Guido duca
di Spoleti</i> nell'anno presente. Vedemmo
di sopra all'anno 824 che <i>Maurengo</i>
o <i>Morengo</i> conte di Brescia, appena creato
duca di quella contrada, fu rapito
dalla morte, senza che apparisca chi gli
succedesse in quel ducato; se non che il
conte Campelli, autore del secolo prossimo
passato, mette per immediato successore
di lui <i>Guido I</i>, ossia <i>Guidone</i> o <i>Widone</i>,
di schiatta franzese. Ma egli a tentone,
e senza autorità dell'antica storia
ciò immaginò; nè sussiste punto che il
medesimo Guido nell'anno 829 salvasse
Roma dai Saraceni. Facile è troppo quello
storico a spacciar le immaginazioni
sue come cose certe; e tale anche è il
dire che nell'anno 832 esso Guido per
la morte di Sicone principe di Benevento
<i>ne fe' con la sua corte pubbliche dimostrazioni
di lutto</i>. Chi ciò ha mai rivelato
al Campelli? A me sembra tuttavia
incerto se a <i>Morengo</i> succedesse <i>Guido
I</i>, perchè dall'anno 824 sino all'843,
in cui cominciamo a scoprir questo
Guido duca di Spoleti, passò di molto
tempo, e in questi anni si potè frapporre
qualche altro duca a noi ignoto. Nel catalogo
dei duchi di Spoleti, riferito dal
padre Mabillone <span class="fnote">[Mabill., Itinerar. Italicar.]</span> si vede all'anno 836
<i>Berengarius dux</i>. Di questo <i>Berengario
duca</i> troveremo fatta menzione più sotto
all'anno 844.
</p>

<p>
Ora per conoscere che in quest'anno
succedette l'assedio di Benevento, e per
intendere nello stesso tempo gli avvenimenti
della città di Napoli, convien qui
ricorrere a Giovanni Diacono, scrittore di
questi medesimi tempi, nelle vite de' vescovi
napoletani <span class="fnote">[Johann. Diacon., P. II tom. 1 Rerum Italicarum.]</span>. Già ci fece egli sapere
all'anno 839, come <i>Lottario imperadore</i>
<span class="pagenum" id="Page_634">[634]</span>
spedì un suo barone per nome <i>Contardo</i>
per far desistere i Beneventani dall'oppressione
de' Napoletani. <i>Andrea</i> maestro
de' militi ossia generale, e console e duca
di Napoli, giudicò spediente di fermare
in Napoli esso Contardo, per tenere in
freno colla sua presenza la petulanza dei
Napoletani; e tal fine gli fece sperar le
nozze di <i>Euprassia</i> sua figliuola, vedova
del <i>duca Buono</i>. Ma non si concludendo mai
questo accasamento, Contardo unito con
alcuni nemici d'esso Andrea console, lo
ammazzò di sua mano nella basilica battesimale
di s. Lorenzo; appresso si fece
console e duca di Napoli, e prese per moglie
la suddetta figliuola dell'ucciso duca.
Ma il popolo di Napoli mal sofferendo
che costui forestiere avesse sì crudelmente
tolto di vita il loro duca, dopo tre dì entrarono
furiosamente nella casa del vescovo,
dove egli abitava, e misero a fil di
spada lui, la moglie Euprassia e tutti i
suoi famigliari. Dopo di che d'accordo
elessero per loro duca <i>Sergio</i> figliuolo di
Marino e di Euprassia insigne personaggio
di quella città, come s'ha dalla vita
di santo Atanasio <span class="fnote">[Vit. S. Athan. Episc. Neapol., P. II, tom. 2
Rer. Italic.]</span> vescovo di Napoli, e
figliuolo d'esso Sergio, con ispedir tosto
corrieri a Cuma, dove egli si trovava, per
fargli sapere questa elezione. Era Sergio
stato spedito nella mattina stessa di quel
dì, in cui fu ucciso Andrea duca, per
ambasciatore a <i>Siconolfo</i> principe di
Salerno, <i>obsidentem tunc Beneventanos.
Enim vero in ipsis diebus divisus est
principatus Langobardorum</i>: parole che
concordano coll'Anonimo salernitano, e
potrebbono indicare che qualche anno
prima di quel che finora s'è creduto, seguisse
la divisione del principato di Benevento,
secondo la carta rapportata da Camillo
Pellegrino <span class="fnote">[Camill. Peregr., Hist. Langobard.]</span>; se non che si può
pretendere, voler solamente dire quel
<i>divisus</i>, che era scisma, divisione e guerra
nel principato di Benevento tra <i>Radelgiso</i>
e <i>Siconolfo</i>. Per altro convien osservare
<span class="pagenum" id="Page_635">[635]</span>
che nel suddetto strumento di divisione
è nominato <i>domnus Ludovicus rex</i>. Non
può convenir questo titolo di <i>re</i> nell'anno
851, in cui pretendesi fatta quella
divisione, a <i>Lodovico II</i>, il quale nell'anno
850, siccome vedremo, ed anche prima,
fu dichiarato imperadore. Ma di ciò
riparleremo all'anno 848. Intanto ritornando
noi agli affari di Napoli, abbiamo
da Giovanni Diacono che <i>Sergio</i> eletto
duca di quella nobil città volò a prenderne
il possesso. Ed essendo stato da lì
a poco chiamato da Dio a miglior vita
<i>Tiberio vescovo</i> di Napoli dopo sì lunga
prigionia, <i>Sergius consul apocrisarios
suos Romani destinans, obnixius Johannem
electum inthronizari postulavit. Sed
domnus Gregorius papa romuleus, tamdiu
kujusmodi petitione distulit, quoadusque
missa legationem canonice investigaret ne
pontificalem subrideret sedem</i>. Ma essendo
noi per vedere accaduta la morte di papa
Gregorio IV nel gennaio dell'anno susseguente,
vegniamo per conseguente a comprendere
che nel presente anno si fece l'assedio
di Benevento, e <i>Sergio duca</i> diede
principio alla sua signoria in Napoli. Conghiettura
poi il padre Astezati abbate benedettino <span class="fnote">[Astezat., de nova Epocha Ludovic. II
Imperat.]</span>
che <i>Lottario Augusto</i> nell'anno
presente dichiarasse re d'Italia il primogenito
<i>Lodovico</i>: cosa anche di cui ebbe sospetto
il padre Pagi <span class="fnote">[Pagius, in Crit. ad Annales Bar.]</span>. Nè mancano carte
che sembrano assistere a questa conghiettura.
Anastasio stesso <span class="fnote">[Anastas. Biblioth., in Vit. Sergii II.]</span>, siccome vedremo,
chiamandolo re prima della coronazione
romana, potrebbe servire a darle qualche
peso. Però non è improbabile che dal
presente anno <i>Lodovico II</i> desse principio
agli anni del suo regno. Sia a me lecito
nondimeno di mettere il principio dell'epoca
sua nell'anno seguente.
</p>

<p>
<span class="pagenum" id="Page_636">[636]</span>
</p>

<hr />
</div>

<div class="chapter">
<h2 class="hidden" id="DCCCXLIV">DCCCXLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXLIV</span>. Indizione <span class="scp">VII</span>.</td>
  </tr>
  <tr>
    <td><span class="smcap">Sergio II</span> papa 1.</td>
  </tr>
  <tr>
    <td><span class="smcap">Lottario</span> imperad. 25, 22 e 5.</td>
  </tr>
  <tr>
    <td><span class="smcap">Lodovico II</span> re d'Italia 1.</td>
  </tr>
</table>

<p>
Secondo gli Annali bertiniani <span class="fnote">[Annal. Franc. Bertiniani.]</span>, Sigeberto <span class="fnote">[Sigebertus, in Chron.]</span>,
Mariano Scoto <span class="fnote">[Martianus Scotus, in Chron.]</span> ed altri
antichi storici, diede fine a' suoi giorni
nell'anno presente <i>Gregorio IV</i> papa. Ciò
avvenne, per quanto han creduto il Sigonio,
il Panvinio e il padre Pagi, nel dì 25
di gennaio. Anastasio <span class="fnote">[Anast. Biblioth., in Gregor. IV.]</span>, o qualunque
sia l'autore della sua vita, ci dà ragguaglio
delle fabbriche da lui fatte, e dei copiosi
donativi ch'egli offerì a Dio in varie
chiese. Ma è ben da dolersi che per lo
più gli antichi scrittori delle vite de' papi,
raccolte da Anastasio, altro non ci sappiano
contare, se non i risarcimenti, o
regali da lor fatti ai sacri templi. Le azioni
loro, che ben più lo meritavano, quelle
erano che s'aveano da tramandare ai
posteri, e che noi ora desideriamo, ma
indarno. Così le poche croniche antiche
de' riguardevoli monisteri d'Italia si riducono
ad una gran fila d'acquisti, di livelli,
o di liti per beni temporali, lasciando
quel che più importava, cioè la virtù e le
geste lodevoli degli abbati e de' monaci
d'allora, se pur di queste vi era abbondanza.
Nella cattedra di s. Pietro ebbe
Gregorio IV per successore <i>Sergio II</i>, che
fu consecrato nel dì 10 di febbraio. Ma
perchè contro i patti seguì questa consecrazione,
cioè senza l'imperial beneplacito
(al che non sapevano accomodarsi i Romani),
Lottario Augusto ne fece del risentimento,
ed inviò a Roma il suo primogenito
Lodovico coll'armata. Gli Annali
bertiniani, dopo aver narrata l'elezione di
papa Sergio, seguitano a dire <span class="fnote">[Annal. Franc. Bertiniani.]</span>: <i>Quo in
sede apostolica ordinato, Lotharius filium
suum Hludowicum Romam cum Drogone
<span class="pagenum" id="Page_637">[637]</span>
Mediomatricorum episcopo dirigit, acturos,
ne deinceps, decedente apostolico, quisquam
illic praeter sui jussionem, missorumque
suorum praesentiam, ordinetur antistes.
Qui Romam venientes, honorifice suscepti
sunt.</i> È vero che furono onorevolmente
ricevuti; ma Anastasio <span class="fnote">[Anast., in Vita Sergii II.]</span> vi aggiugne altre
particolarità taciute dagli Annali. Cioè,
che arrivato l'esercito imperiale alla
prima città degli stati ponteficii, cominciò
a far provare lo sdegno dell'imperadore
a quegli innocenti popoli, con uccidere
moltissime persone, talmentechè,
spaventata la gente, chi qua e chi là correva
a nascondersi. Un sì bestial trattamento
seguitò per tutto il loro viaggio
fino al ponte della Cappella, dove fattosi un
nero temporale, vi perirono coti dai fulmini
alcuni de' familiari di <i>Drogone vescovo</i>
di Metz. Ne restarono bensì atterriti i
Franzesi, ma non perciò deposero la loro
ferocia, e con quel mal animo pervennero
nelle vicinanze di Roma. Quasi nove miglia
fuori della città <i>papa Sergio</i> mandò
incontro tutti i giudici a Lodovico, il quale
verisimilmente era già stato prima dichiarato
re d'Italia da Lottario Augusto suo
padre; e questi colle bandiere e con acclamazioni
l'accolsero. Essendo poi presso
alla città quasi un miglio, gli fecero un
bell'incontro le scuole della milizia, cantando
le lodi, e parimente vennero ad
incontrarlo tutte le insegne del popolo
(<i>sicut mos est imperatorem aut regem suscipere</i>)
alla vista delle quali si rallegrò
il re Lodovico. Stava ad aspettarlo il buon
papa nell'atrio della basilica vaticana con
tutto il clero e popolo romano, ed arrivato
Lodovico, si abbracciarono <i>et tenuit
idem Ludovicus rex dexteram antedicti
pontificis</i>. Arrivarono in quella maniera
alle porte della basilica, che tutte il pontefice
avea fatto serrare, ed allora il pontefice
interrogò il giovane re, s'egli veniva
con mente pura e con sincera volontà, e
per salute del pubblico e della città e di
quella chiesa: perchè, se così era, esso papa
comanderebbe che s'aprissero le porte:
<span class="pagenum" id="Page_638">[638]</span>
altrimenti non aspettasse da lui ordine alcuno
di aprirle. Rispose il re d'essere venuto
con buona intenzione, e senza pensiero di
alcuna malignità. Allora fece il pontefice
spalancar le porte, ed entrarono amendue
col clero e con tutti i vescovi, abbati,
giudici, ed altri Francesi venuti col re;
giunti alla tomba di s. Pietro, prostrati
venerarono il suo corpo; e dopo avere il
papa recitata l'orazione, tutti usciti della
chiesa, andarono a riposar ne' palagi preparati
entro la città. Restò fuori di Roma
l'esercito franzese, che nei giorni appresso
recò non pochi danni ai borghi, e forse
perchè non era preparato il foraggio, segò
tutti i prati e i seminati. Corse poi voce
che volevano entrare in Roma, e quivi
prendere alloggio, onde il papa fece ben
chiudere e fortificare le porte della città.
Poscia nel dì 15 di giugno, giorno di domenica,
raunati nella basilica vaticana
tutti gli archivescovi, vescovi e baroni
venuti col re, insieme con tutta la nobiltà
romana, papa Sergio colle sue mani unse
coll'olio santo esso Lodovico figliuolo
dell'imperador Lottario, gli mise in capo
una preziosissima corona, e la spada regale
al fianco, con proclamarlo <i>re de' Longobardi</i>,
ossia <i>d'Italia</i>. Celebrata poi messa
solenne, tutti con gran festa se ne tornarono
in Roma.
</p>

<p>
E di qui possiamo intendere che non
per anche era introdotto l'uso della <i>corona
ferrea</i>, nè la coronazione del regno
d'Italia in Milano, Monza e Pavia, siccome
giovane provai in un'operetta intorno
a questo argomento <span class="fnote">[Anecdot. Lat. tom. 2. Append.]</span>. Ebbe principio
da questo giorno l'epoca del regno
d'Italia di esso <i>Lodovico II re</i>. Seguì poi
ne' giorni seguenti un lungo contrasto
fra il papa e il vescovo di Metz Drogone,
assistito, come dice Anastasio, da <i>Gregorio</i>
(si dee scrivere <i>Giorgio)</i> arcivescovo
di Ravenna, da <i>Angilberto</i> arcivescovo di
Milano, e da una frotta di altri vescovi e
conti del regno d'Italia, senza che se ne
dica il suggetto. Solamente narra Anastasio
che tal dibattimento fu <i>contra hanc
<span class="pagenum" id="Page_639">[639]</span>
universalem, et caput ecclesiarum Dei</i>. Ma
il pontefice, uomo prudente e di petto,
sì a proposito rispose, che tutti li lasciò
confusi. Fece dipoi istanza ad esso papa
la baronia francese che tutta la nobiltà
romana giurasse fedeltà al suddetto re
Lodovico; ma il saggio papa non vi consentì,
esibendosi solamente pronto a permettere
che i Romani prestassero il giuramento
di fedeltà al <i>grande imperadore
Lottario. Tunc demum in eadem Ecclesia
sedentes pariter tam beatissimus pontifex,
quam magnus rex, et omnes archiepiscopi
et episcopi stantibus reliquis sacerdotibus,
et Romanorum et Francorum optimatibus,
fidelitatem Lothario magno imperatori semper
Augusto promiserunt</i>. Ed avea ben ragione
il papa. Non era mai stata sottoposta
ai re d'Italia, nè al regno longobardico
Roma col suo ducato; e non
avendo Lodovico acquistato alcun diritto
sopra i Romani, per essere divenuto re
d'Italia, indebitamente voleva obbligare
i Romani a giurargli fedeltà, cioè a riconoscerlo
per loro sovrano. Non ebbero
già essi difficoltà di prestare quel giuramento
a <i>Lottario</i> suo padre, perchè esso
era imperadore dei Romani, e la sua sovranità
in Roma non veniva contrastata
da alcuno. Nè sussiste, come immaginò
il cardinal Baronio, che in questa occasione
Lodovico II ricevesse il titolo e la
corona imperiale. Questo punto è già deciso
fra gli eruditi; e se vi ha qualche
diploma in contrario, esso è o falso, o
scorretto. Seguita poi a dire Anastasio,
che nel tempo stesso che il re Lodovico
si trattenne in Roma, <i>Siconolfo principe
di Benevento</i> arrivò anch'egli colà, accompagnato
da molte squadre d'armati,
e fu ad inchinare il re, che il ricevette
con molto onore, e gli concedette quanto
gli dimandò. Tanta fu in tale occasione
la folla de' Franzesi, Longobardi e Beneventani,
che Roma parea assediata da
uno smisurato esercito, e tutti i seminati
andarono a sacco per pascolo della gran
moltitudine de' cavalli e giumenti. Desiderava
ardentemente inoltre Siconolfo
<span class="pagenum" id="Page_640">[640]</span>
di veder <i>papa Sergio</i> e di ricevere la sua
benedizione. Fu ammesso all'udienza, e
prostrato in terra gli baciò umilmente i
piedi, e riportatane la benedizione, tutto
lieto se ne ritornò a casa. Altrettanto fece
coi suoi il re Lodovico, con finalmente
liberare da quel flagello il popolo romano,
e si restituì alla sua residenza in
Pavia. Ma perchè Anastasio nulla di più
ci ha saputo dire intorno ai trattati di
<i>Siconolfo</i> col re <i>Lodovico</i>, convien ora
ascoltare l'Annalista di San Bertino <span class="fnote">[Annales Francor. Bertiniani.]</span>,
che così scrive all'anno presente: <i>Sigenulfus
Beneventanorum dux ad Lotharium
cum suis omnibus sui deditionem faciens,
centum millium aureorum mulcta sese
ipsi obnoxium fecit. Quibus Beneventani,
qui pridem alias versi fuerant, compertis,
ad eumdem Sigenulfum se se convertentes,
Saracenorum reliquias a suis finibus
expellere moliuntur</i>. In vece di <i>Lottario</i>
sarebbe forse stato meglio scrivere Lodovico,
al quale già abbiam veduto che
Siconolfo fece ricorso, se non che il figliuolo
Lodovico nulla operava che non
fosse a nome del padre. Abbiam dunque
che Siconolfo, per assicurarsi il dominio
di Salerno e dell'altre città a lui sottoposte,
riconobbe per suo sovrano il nuovo
re d'Italia Lodovico, e ne dovette ricevere
l'investitura colla promessa di
pagargli centomila scudi d'oro. Tanta
somma d'oro non dice Erchemperto <span class="fnote">[Erchempertus, Hist. cap. 18.]</span>,
autore in ciò più degno di fede. Per testimonianza
di lui, <i>Suido duca di Spoleti</i>,
gran mercatante di bugie, che nondimeno
gli fruttavano assaissimo, promise a Siconolfo
suo cognato di fargli avere tutto
l'intero ducato di Benevento, se sborsava
cinquantamila scudi d'oro, senza dire
se a lui, o pure al re Lodovico. Ma
probabilmente a quest'ultimo, perchè
soggiunge: <i>Cujus tunc consilio consentiens,
Romam</i> (dove si trovava il re novello)
<i>adiit, aureos tribuit, sacramentum dedit,
jusjurandum accepit. Nihil proficiens, inanis
abscessit</i>. Come potesse Siconolfo
<span class="pagenum" id="Page_641">[641]</span>
ammassare tant'oro, cel farà intendere
Leone Ostiense <span class="fnote">[Leo Ostiensis, Chron., lib. 1. cap. 26.]</span>, che racconta il fiero
salasso da lui dato al tesoro del monistero
di Monte Cassino, dove egli apposta
andò più d'una volta. Portò via alla prima
visita in tanti calici, patene, corone,
croci ed altri vasi, circa cento trenta libbre
d'oro purissimo, e tutto a titolo di
prestito, con promessa di restituire diecimila
soldi d'oro siciliani. La seconda
volta portò via in tanta moneta trecento
sessanta cinque libbre d'argento e quattordici
mila soldi d'oro; la terza in tanti
vasi cinquecento libbre d'argento. Tornato
colà dopo dieci mesi, ruppe gli armadi
del monistero, e ne portò via il valore
di quattordicimila soldi mazati, con
obbligo di restituire fra quattro mesi, e
non restituendo di cedere varii beni al
monistero. Sette altri mila soldi in altre
volte portò via di colà: tesoro di Dio,
che nulla giovò a lui, nè alla patria, e solo
servì a pagar le sue fatiche al diavolo.
Egli è da credere che ad altre chiese e
monisteri Siconolfo facesse uno non diverso
trattamento. Questo fine d'ordinario
toccava in que' tempi ai doni della
gente pia fatti ai sacri templi. Come sospettai
di sopra, ben potrebbe essere che
il re Lodovico, o in questo o nel seguente
anno si adoperasse per quetar la rabbiosa
guerra tra i due principi <i>Radelgiso</i>
e <i>Siconolfo</i>, e fosse anche accettata da
Radelgiso la division degli stati; ma che
Siconolfo la rifiutasse, perchè gli era stato
promesso di più; o che per altri accidenti
quella non avesse effetto, di modo
che continuasse dipoi la guerra fra loro.
Tennero in quest'anno i tre fratelli, <i>Lottario</i>
imperadore, <i>Lodovico</i> re della Germania
e <i>Carlo</i> re di Francia, una dieta
ossia un concilio coi vescovi nella villa
di Teodone, oggidì Tionvilla <span class="fnote">[Labbe, Concilior., tom. 7.]</span>, dove
oramai persuasi che era da anteporre la
concordia ad ogni riguardo, confermarono
la pace ed amicizia fra loro. Adriano
<span class="pagenum" id="Page_642">[642]</span>
Valesio <span class="fnote">[Valesius, in Praefat. ad Panegyric. Berengarii.]</span> cita uno strumento preso dal
registro del monistero Cesauriense, e dato,
come egli pensa, in quest'anno, o pur
come io vo credendo, nel precedente 843,
cioè <i>anno imperii Lotharii XXII, seu temporibus
Berengarii ducis, anno ducatus
ejus VI, die sexta mensis septembris. Indictione
VII</i>. Sicchè correano già sei anni
che <i>Berengario</i> era, per quanto si può
credere, <i>duca di Spoleti</i>. Ma come ciò, se
abbiam già trovato <i>Guido</i> duca di quella
stessa contrada? Altro non so io immaginare,
se non che due essendo stati i
ducati di Spoleti, l'uno propriamente di
<i>Spoleti</i> e l'altro appellato poscia di <i>Camerino</i>,
Guido avesse il governo del primo,
<i>Berengario</i> del secondo.
</p>

<hr />
</div>

<div class="chapter">
<h2 class="hidden" id="DCCCXLV">DCCCXLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXLV</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Sergio</span> II papa 2.</td>
  </tr>
  <tr>
    <td><span class="smcap">Lottario</span> imperad. 26, 23 e 6.</td>
  </tr>
  <tr>
    <td><span class="smcap">Lodovico</span> II re d'Italia 2.</td>
  </tr>
</table>

<p>
Si godè in quest'anno assai di quiete
in Italia; se non che potrebbe dubitarsi
che tuttavia continuasse, o pure si riaccendesse
la guerra tra Siconolfo e Radelgiso
principe di Benevento. Certamente
seguitò essa contra de' Saraceni. A quest'anno
lasciò scritto l'Annalista bertiniano <span class="fnote">[Annal. Francor. Bertiniani.]</span>:
<i>Beneventani cum Saracenis,
veteri discordia recrudescente, denuo dissident</i>.
Forse volle dir quello storico ciò
che abbiam di sopra inteso da altri stessi
suoi Annali. Per conto poi de' paesi oltramontani,
<i>Lottario imperadore</i>, che avea
stabilito il suo soggiorno in quelle parti,
passò il verno in Aquisgrana. Un suo
diploma, dato a dì quindici di maggio <span class="fnote">[Mabillonius, in Annal. Benedictin.]</span>
<i>anno imperii Hlotharii XXVI, et in Francia
VI, Indictione VIII, si vede scritto in palatio
regio Argentorato, cum iremus in Italiam</i>:
cioè si trovava egli in Argentina
con pensiero di venire in Italia. Ma nè
in quest'anno, che si sappia, nè finchè
<span class="pagenum" id="Page_643">[643]</span>
visse egli dipoi, ritornò in Italia: cioè
lasciò la cura di questo regno al figliuolo
re <i>Lodovico</i>, ed egli attese a conservar e
governare gli stati a lui toccati in parte
nella Francia. Forse non si fidava dei
suoi fratelli. E in quest'anno ebbe un
particolar motivo che il fece desistere
dal viaggio d'Italia. Se gli ribellò la Provenza,
e fu obbligato ad accorrere colà.
<i>Fulrado conte</i> era autore e fomentatore
di quella ribellione. Ma colà giunto colle
sue forze l'Augusto Lottario, non durò
gran fatica a ricuperar quella provincia,
con arrendersegli esso Fulrado ed altri
sollevati in quelle parti. Ne' suddetti Annali
leggiamo: <i>Fulradus comes, et ceteri
Provinciales a Lothario deficiunt, ubique
potestatem totius Provinciae usurpant. Si
legge appresso: Lotharius Provinciam ingressus,
bretoriam</i> (forse <i>brevi totam</i>)
<i>suae potestati recuperat</i>. Negli Annali di
Metz <span class="fnote">[Annal. Francor. Metenses.]</span> questo Fulrado è chiamato <i>dux
arelatensis</i>, e solamente si dice che Lottario
<i>ipsum, et reliquos comites illarum
partium rebellare molientes, in deditionem
accepit, et prout voluit, Provinciam ordinavit</i>.
Diversa fu ben la fortuna del <i>re Carlo
Calvo</i> suo fratello. Mentr'egli nell'anno
precedente assediava Tolosa, ebbe
una mala percossa da <i>Pippino</i> suo nipote
re d'Aquitania, di modoche nel presente,
per cagione d'altri guai che sopraggiunsero,
fu astretto a venire ad un accomodamento
con lui, e a cedergli l'Aquitania,
con ritenere per sè tre sole città, cioè
Poitiers, Saintes ed Angulemme. Gli prestò
Pippino il giuramento di fedeltà, <i>sicut
nepos patruo</i>, e si obbligò di prestargli
aiuto in tutte le necessità secondo le
forze sue. In questo medesimo anno entrati
i corsari normanni per mare nella
Senna con cento e venti navi, arrivarono
a Parigi nel sabbato santo, e v'entrarono.
Si può credere che quella gente pagana
<span class="pagenum" id="Page_644">[644]</span>
non attendesse a farvi le sue divozioni.
Tutto il popolo n'era fuggito per
la paura. Accorse il re Carlo con quelle
soldatesche che in quel frangente egli
potè raunare, fino al monistero di san
Dionisio; ma trovandosi debole in confronto
di que' Barbari, bisognò cacciarli
via a forza di danari. Nè qui terminarono
le di lui disavventure. Fece egli parimente
in quest'anno un armamento contro
di <i>Nomenoio</i> duca della minor Bretagna,
il quale, secondo il solito di quella
gente di nazion diversa dalla franzese, di
tanto in tanto si andava ribellando. In
persona marciò contra di quei popoli il
re Carlo, ma non con quelle forze che
occorrevano al bisogno. Però in vece di
domarli, riportò da essi vergogna e busse,
e gli convenne tornarsene indietro
con tutta fretta nel paese del Maine. Circa
questi tempi, siccome racconta Giovanni
Diacono <span class="fnote">[Johann. Diac. in Vit. Episcop. Neapol. P. II,
tom. 1 Rerum Italicarum.]</span>, i Saraceni venivano
con grande armata di navi per prendere
l'isola di Ponza. <i>Sergio</i> valoroso duca
di Napoli insieme con quei di Amalfi,
Gaeta e Surrento, messa la sua speranza
nel divino aiuto, andò ad incontrarli, e
ne riportò un'insigne vittoria. Gli riuscì
ancora di cacciarli dall'isola di Licosa.
Adirati per questo quegl'infedeli, fatti dei
gran preparamenti in Palermo, tornarono
poi con una formidabile flotta, e s'impadronirono
del castello di Miseno, da dove
cominciarono ad infestare i litorali
cristiani. Un placito tenuto in quest'anno
per ordine del re Lodovico II, figlio dell'Augusto
Lottario, da Garibaldo giudice
palatino <span class="fnote">[Antiquit. Ital. Dissert. pag. XXXI, 97.]</span> nella <i>corte ducale di Trento</i>,
ci fa vedere in quelle parti <i>Liutifredo duca</i>,
senza ch'io sappia dire se questo titolo
di <i>duca</i> a lui provenisse dalla Carintia,
a cui fosse unita la marca di Trento,
o pure dal medesimo Trento.
</p>

<p>
<span class="pagenum" id="Page_645">[645]</span>
</p>

<hr />
</div>

<div class="chapter">
<h2 class="hidden" id="DCCCXLVI">DCCCXLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXLVI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Sergio</span> II papa 5.</td>
  </tr>
  <tr>
    <td><span class="smcap">Lottario</span> imper. 27, 24 e 7.</td>
  </tr>
  <tr>
    <td><span class="smcap">Lodovico</span> II re d'Italia 3.</td>
  </tr>
</table>

<p>
Cresceva ogni dì più la superbia dei
Saraceni, dacchè ebbero conquistata la
Sicilia e la Calabria; e tanto più perchè
miravano i due emuli principi di Benevento
andarsi rodendo tra loro le viscere.
A tanto vennero, che in quest'anno
partiti dall'Africa, o pure dal castello di
Miseno, dove già s'erano annidati, con
un potente stuolo di navi, ed entrati nel
Tevere, arrivarono fin sotto Roma. Negli
Annali bertiniani <span class="fnote">[Annales Francor. Bertiniani.]</span> son chiamati <i>Saraceni</i>,
<i>Maurique</i>. Col nome di <i>Saraceni</i>
vuol quell'autore significar gli Arabi
maomettani, conquistatori e padroni allora
dell'Africa; e col nome di <i>Mori</i> gli
Africani stessi lor sudditi, che aveano
nondimeno abbracciata la falsa legge di
Maometto. Si tenne forte la città di Roma
fortificata allora abbastanza; però sfogarono
que' Barbari la lor crudeltà nei
contorni, e spezialmente a la loro ingordigia
sopra la sacra basilica di s. Pietro <span class="fnote">[Annal. Franc. Metens. Fuldens. Bertiniani.]</span>,
ch'era in questi secoli fuori della città, con
asportarne tutti gli ornamenti, e quanto di
prezioso vi trovarono; ma senza far male
alla fabbrica. Se vogliam credere a
Leone Ostiense <span class="fnote">[Leo Marsicanus. Chron. Casinens., lib. 1,
cap. 29.]</span>, allo stesso crudel
trattamento soggiacque anche la basilica
di s. Paolo. Parrebbe che no, perchè lo
Annalista di s. Bertino scrive che una
parte di essi infedeli, andando per dare il
sacco a quel sacro luogo, restò tagliata
a pezzi dalle genti di campagna di Roma.
Ma Giovanni Diacono, poco dianzi da me
allegato, scrittore troppo autentico, perchè
di questi medesimi tempi, asserisce
che costoro <i>Romam supervenerunt, ecclesias
Apostolorum, et cuncta, quae extrinsecus
repererunt, lugenda pernicie et horribili
<span class="pagenum" id="Page_646">[646]</span>
captivitate diripuerunt</i>. Con questo
scrittore va d'accordo ancora Anastasio
nella vita di Leone IV papa. Partiti dalle
vicinanze di Roma, secondo il suddetto
Ostiense, e per la via Appia arrivati alla
città di Fondi, la presero, la diedero alle
fiamme, trucidarono parte di quel popolo,
e il resto condussero in ischiavitù.
Andarono poi a fermarsi ed attendarsi
sotto Gaeta. Portate sì funeste nuove a
<i>Lodovico II</i> re d'Italia, diede solleciti ordini
alle milizie di Spoleti di marciare
contra di sì nefandi masnadieri. Il conte
Campelli <span class="fnote">[Campelli, Storia di Spoleti, lib. 16.]</span>, come se si fosse trovato
presente a que' fatti, ci descrive i viaggi,
i disagi e il conflitto dell'esercito spoletino.
Giovanni Diacono narra che Lottario
<i>re de Franchi</i>, sotto il cui nome tutto
si operava dal re Lodovico suo figliuolo,
inviò una feroce armata contra de' suddetti
Saraceni, che li perseguitò fino a
Gaeta. Ma i furbi Africani, messi in aguato
molti de' loro ai passi stretti delle montagne,
stettero aspettando i Cristiani; e
sbucando all'improvviso sopra i poco avvertiti,
uccisero l'alfier sulle prime: il
che bastò perchè andasse vergognosamente
in rotta tutto l'esercito de' Fedeli,
e ne restassero assaissimi estinti nella fuga.
Peggio anche avveniva, se <i>Cesario</i>, figliuolo
di <i>Sergio duca</i> di Napoli, ch'era
accorso colle brigate di Napoli e di Amalfi,
non avesse attaccata battaglia anch'egli
coi Saraceni, con obbligarli a desistere
dal perseguitare i fuggitivi Cristiani. Negli
Annali di s. Bertino noi leggiamo <i>Hludovicus
Hlotharii filius rex Italiae cum Saracenis
pugnans, victus vix Romam pervenit</i>.
Ma Giovanni Diacono, che ne sapea
più di quell'Annalista, nulla parlando del
re Lodovico in questa occasione, e parlandone
poi ad un'altra spedizione, fa assai
conoscere ch'egli punto non intervenne
a quella sfortunata azione. Nell'inseguire
i fuggitivi Cristiani arrivarono le
brigate saracene, secondochè avvertì Leone
Ostiense, fin presso al fiume Garigliano,
in vicinanza del monistero Cassinese.
<span class="pagenum" id="Page_647">[647]</span>
Non era loro ignota la ricchezza di
quel sacro luogo (l'abbiam già veduto
fieramente pelato da Siconolfo), e già la
divoravano coi desiderii; ma colti dalla
notte, si fermarono alla riva del suddetto
fiume con pensiero di fare un buon sacco
la mattina seguente. Stettero i monaci,
scorgendo il pericolo imminente, tutta
la notte in orazione, e furono poi rincorati
dall'<i>abbate Bassacio</i>, uomo di santa
vita, che disse d'aver avuta una rivelazione
della lor sicurezza. Erano nel dì
innanzi l'acque del Garigliano sì basse,
che dappertutto si poteano guadare a piedi;
era il ciel sereno. Quella notte venne
un temporale con folgori e pioggia tale,
che nella seguente mattina si trovò sì
gonfio il fiume, che usciva fuor del suo
letto. Restarono ben beffati i Saraceni,
quando, fatto giorno, andarono per valicarlo,
e mordendosi le dita per la preda
che loro era fuggita dalle mani, se ne
tornarono al loro campo sotto Gaeta.
Restò quella città assediata, e fecero quei
Barbari ogni sforzo per entrarvi; ma, per
testimonianza di Giovanni Diacono, il
soprallodato Cesario, figliuolo di Sergio
duca di Napoli, colle sue navi e con quelle
degli Amalfitani venne a stanziare nel
porto di Gaeta, e saldo alla difesa di quei
cittadini, non lasciò mai prevalere la forza
e rabbia degl'infedeli cani. Avvenne
in questi tempi, che mentre l'imperador
Lottario dimorava in Aquisgrana <span class="fnote">[Annal. Franc. Metenses. Annal. Franc. Fuldenses.]</span>, <i>Giselberto</i>,
soldato, o pur vassallo del re
<i>Carlo Calvo</i>, rapì una figliuola d'esso Augusto,
e condottala in Aquitania, la prese
per moglie. Il nome di questa principessa
nol dicono gli antichi storici. Per tale
insolenza concepì Lottario non poco odio
contra d'esso re Carlo, il quale informatosene,
scrisse intorno a ciò a <i>Lodovico</i>
re di Germania, affinchè placasse il fratello.
Pubblicamente protestarono amendue
di non avere avuta parte in quel rapimento,
e ne scrissero anche al fratello
Lottario; ma egli continuò nella sua amarezza.
<span class="pagenum" id="Page_648">[648]</span>
Abbiamo poi dal Dandolo <span class="fnote">[Dandul., in Chron., tom. 12 Rer. Italic.]</span>, che
bramando <i>papa Sergio</i> di comporre le
differenze tuttavia bollenti tra <i>Venerio
patriarca di Grado</i>, e <i>Andrea patriarca di
Aquileia</i>, scrisse ad amendue, con ordinar
loro di comparire al concilio ch'egli
avea proposto di tenere, e vi doveva assistere
l'imperadore. Ma non ebbe effetto
il suo piissimo disegno, perchè la morte
il rapì nell'anno seguente, siccome diremo.
Rapì essa nel presente anche <i>Pacifico</i>
arcidiacono della cattedral di Verona,
di cui feci menzione nell'anno 789. Il suo
epitaffio, pubblicato dall'Ughelli, ma più
corretto ed intero dal marchese Maffei <span class="fnote">[Maffejus, in Praef. ad Complex. Cassiodor.]</span>,
tuttavia si legge in quella città. E
n'era ben degno, perchè uomo di mirabil
industria in questi tempi. Di lui spezialmente
quivi è detto:
</p>

<p class="center">
 QVICQVID AVRO VEL ARGENTO<br />
    ET METALLIS CETERIS,<br />
QVICQVID LIGNIS EX DIVERSIS<br />
    ET MARMORE CANDIDO,<br />
 NVLLVS VMQVAM SIC PERITVS<br />
    IN TANTIS OPERIBVS.<br />
    HOROLOGIVM NOCTVRNVM<br />
    NVLLVS ANTE VIDERAT.<br />
   ET INVENIT ARGVMENTVM<br />
    ET PRIMVM FVNDAVERAT.
</p>

<hr />
</div>

<div class="chapter">
<h2 class="hidden" id="DCCCXLVII">DCCCXLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXLVII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Leone IV</span> papa 1.</td>
  </tr>
  <tr>
    <td><span class="smcap">Lottario</span> imper. 28, 25 e 8.</td>
  </tr>
  <tr>
    <td><span class="smcap">Lodovico II</span> re d'Italia 4.</td>
  </tr>
</table>

<p>
Venne a morte in quest'anno <i>Sergio
II</i> romano pontefice nel giorno 27
di gennaio, secondo i conti del padre Pagi <span class="fnote">[Pagius, in Critic. Baron.]</span>,
e in luogo suo fu eletto <i>Leone IV</i>
prete, ossia cardinale de' santi quattro
Coronati. Vuole esso padre Pagi che la
sede restasse vacante <i>due mesi e quindici
giorni</i>, e che il novello pontefice fosse
consecrato solamente nel dì XI d'aprile.
Sì lunga vacanza della cattedra apostolica
<span class="pagenum" id="Page_649">[649]</span>
non la so credere io, perchè non si
accorda con quanto ci vien narrato da
Anastasio bibliotecario <span class="fnote">[Anastas., in Vit. Leonis IV.]</span>. Le parole sue
con queste: <i>Romani quoque novi electione
pontificis congaudentes, coeperunt iterum
non mediocriter contristari, eo quod sine
imperiali non audebant auctoritate futurum
consecrare pontificem, periculumque
romanae urbis maxime metuebant, ne iterum,
ut olim, aliis ab hostibus fuisset obsessa.
Hoc timore et futuro casu perterriti,
eum sine permissu principis praesulem
consecraverunt; fidem quoque illius, sive
honorem post Deum per omnia et in omnibus
conservantes.</i> Cioè si trovarono i Romani
in uno non lieve imbroglio in tal
congiuntura. Dall'un canto per non tirarsi
addosso l'ira del principe, cioè dell'imperadore
lor sovrano, non osavano
senza la permissione od approvazione di
lui di consecrare il papa eletto. Dall'altro
canto erano spronati dalla necessità di
veder sul trono un papa che accudisse
ai bisogni importanti della città coll'autorità
del governo, a cagione de' Saraceni
che aveano poco dianzi portata la desolazione
ne' contorni di Roma, per paura
dell'arrivo di altri simili corsari africani.
Che dunque fecero? Senza aspettare
il consenso dell'imperadore, passarono
alla consecrazione del papa, ma con solenne
protesta fatta nel concistoro di non
aver intenzione di offendere con ciò l'onore
dell'imperadore, nè di mancare in
guisa alcuna alla fedeltà ed ubbidienza
che dopo Dio a lui professavano. Pare
che questo saggio ripiego, preso in tempi
sì pericolosi per la città di Roma, li
scusasse abbastanza, e fosse preso in
bene da <i>Lottario Augusto</i>. Certo non si
sa ch'egli ne facesse risentimento alcuno.
Ciò posto, non è già verisimile che si
differisse per due mesi e mezzo la consecrazione
di papa <i>Leone</i>: prima perchè si
scorge che i Romani si affrettarono a
consecrarlo per l'apprensione in cui erano
di nuova invasion de' Saraceni; e secondariamente
perchè in tanto tempo
<span class="pagenum" id="Page_650">[650]</span>
sarebbe venuta l'approvazione del <i>re Lodovico</i>
luogotenente del padre negli affari
d'Italia; e quella ancora, se fosse bisognata,
del medesimo Lottario Augusto;
giacchè non sussiste, come pensa il Pagi,
che a cagion delle scorrerie dei Normanni
in Francia non fossero sicuri i
cammini. Fecero que' corsari gran danno
nella Bretagna minore nell'anno presente <span class="fnote">[Annal. Franc. Bertiniani. Annales Franc.
Metens. Annal. Francor. Fuldenses.]</span>;
non minore l'apportarono alla
Aquitania; presero anche nella giurisdizione
dell'imperador Lottario Durostadio
e un'isola dell'Olanda. Tutto il resto
del regno oltramontano di Lottario godeva
una buona quiete. Però a me par
da preferire l'asserzione di Tolomeo da
Lucca <span class="fnote">[Ptolemaeus Lucensis, Hist. Eccl., tom. II
Rer. Ital.]</span>, che dopo <i>quindici giorni</i> di sedia
vacante mette l'ordinazion di papa Leone,
se pur questa non seguì anche prima.
</p>

<p>
Continuavano intanto i Saraceni l'assedio
di Gaeta, quando si sollevò una fiera
burrasca in mare che mise in pericolo
tutto il loro naviglio <span class="fnote">[Johann. Diac., in Vit. Episc. Neap., P. II,
tom. 2 Rer. Ital.]</span>. Perciò mandarono
pregando <i>Cesario</i>, figliuolo di <i>Sergio
duca</i> di Napoli, che volesse permettere
alle lor navi di approdare al lido, con
promessa di andarsene via subito che si
fosse rasserenato il cielo. Ne spedì Cesario
sollecitamente l'avviso al padre, che
gli suggerì di prender buona precauzione
contra gl'inganni di quegl'infedeli. Si eseguì
il trattato, e venuto il sereno, levato
il campo, s'imbarcarono e se n'andarono,
ma non con Dio. Per viaggio furono
sorpresi da un'orribil tempesta, per cui
quella flotta quasi tutta interamente perì,
come attestano ancora Anastasio bibliotecario
e Leone Ostiense. Questa lieta
nuova arrivò a Roma in tempo che era
eletto, e non per anche ordinato papa
Leone IV. Seguì in Francia, o, per dir
meglio, in Germania a Coblentz <span class="fnote">[Annal. Francor. Metenses. Annal. Francor.
Fuldens.]</span> un
<span class="pagenum" id="Page_651">[651]</span>
abboccamento fra l'imperadore <i>Lottario</i>
e <i>Lodovico</i> re di Germania suo fratello.
Pare che non riuscisse a Lodovico di riconciliare
con <i>Carlo Calvo</i> Lottario Augusto,
tuttavia sdegnato per l'ingiuria fattagli
da Giselberto nel rapimento della figliuola.
Ma se son veramente fatti in quest'anno
a Marsne presso a Mastricht alcuni
capitoli di lega e concordia fra i
suddetti tre fratelli <i>Lottario</i>, <i>Lodovico</i> e
<i>Carlo</i>, che furono pubblicati dal padre
Sirmondo e dal Baluzio <span class="fnote">[Baluz., Capitolar., tom. 2.]</span>; bisogna credere
che si rimettesse fra tutti e tre una
buona armonia. In quest'anno poi si comincia
a trovare in Toscana <i>Adalberto
duca</i> di quella contrada. Egli è chiamato
negli Annali di Fulda all'anno 878 <i>Albertus
Bonifacii filius</i>, e da Pietro bibliotecario <span class="fnote">[Petrus Biblioth., tom. 3. Du-Chesne.]</span>
nella storia abbreviata dei
Franchi <i>Adalberthus Bonifacii filius</i>. E in
un documento dell'anno 884, da me prodotto
nelle Antichità estensi <span class="fnote">[Antichità Estensi, P. I, cap. 22.]</span>, vien detto
<i>Adelbertus in Dei nomine comes et
marchio, filius bonae memoriae Bonifacii
olim comitis</i>; di maniera che non si può
dubitare ch'egli sia stato figliuolo di <i>Bonifazio
II</i>, da noi veduto di sopra conte
di Lucca, e verisimilmente marchese e
duca di Toscana. Già si osservò che <i>Bonifazio
II</i>, per aver condotta dall'Italia la
imperadrice Giuditta all'imperador Lodovico
Pio, era caduto in disgrazia dello
imperador Lottario, e perciò si era ritirato
in Francia. O sia ch'egli ricuperasse
il governo nella Toscana, oppure che
Lottario ammollitosi esercitasse la sua
generosità verso il figliuolo: certo è che
<i>Adalberto duca</i> in questi tempi comandava
alla Toscana, ciò risultando da un
placito tenuto in Lucca <span class="fnote">[Fiorent., Memor. di Matilde, lib. 3.]</span> nell'<i>anno XXV</i>
di Lottario imperadore, correndo l'<i>indizione</i>
X, cioè nell'anno presente, dove si
legge: <i>Dum Adalbertus illustrissimus dux
una cum Ambrosio venerabili episcopo istius
civitatis lucensis, et residentibus hic
<span class="pagenum" id="Page_652">[652]</span>
civitate Luca, curte dicta ducalis</i>, ec. In
questi tempi ancora <i>Radelgiso principe</i> di
Benevento <span class="fnote">[Leo Ostiensis, lib. I, cap. 28.]</span> trasse in aiuto suo Massar
duca de' Saraceni con alcune masnade di
quegl'infedeli. Costui neppure portava rispetto
agli stessi Beneventani; diede il
guasto al monistero di santa Maria in
Cinghia; prese il castello di san Vito; forzò
alla resa la città di Telese, e saccheggiò
tutti i suoi contorni. Fu creduto miracolo
ch'egli non molestasse il monistero di
Monte Cassino, quantunque vi arrivasse
fino alla porte. Si sentì inoltre nell'anno
presente un fiero tremuoto per tutto il
ducato di Benevento, che quasi tutta diroccò
la città d'Isernia, e fece altri mali.
Roma anch'essa, per attestato d'Anastasio <span class="fnote">[Anastas. Biblioth., in Vit. Leonis IV.]</span>,
provò una brutta danza in tal occasione.
</p>

<hr />
</div>

<div class="chapter">
<h2 class="hidden" id="DCCCXLVIII">DCCCXLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXLVIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Leone IV</span> papa 2.</td>
  </tr>
  <tr>
    <td><span class="smcap">Lottario</span> imperad. 29, 26 e 9.</td>
  </tr>
  <tr>
    <td><span class="smcap">Lodovico II</span> re d'Italia 5.</td>
  </tr>
</table>

<p>
Bollivano forte in questi tempi fra
<i>Rabano Mauro arcivescovo</i> di Magonza e
Gotescalco monaco alcune famose controversie
intorno alla divina predestinazione.
Era venuto in Italia Gotescalco
pieno di boria, e per dovunque passava,
andava seminando le opinioni sue. Fermossi
costui presso di <i>Eberardo</i> duca,
ossia marchese del Friuli, il cui nome e
titolo si comincia circa questi tempi ad
udire. Rapporta l'Ughelli <span class="fnote">[Ughell., Ital. Sacr., tom. 3, in Episcop.
Clusin.]</span> una lettera
scritta da esso Rabano a <i>Notingo</i> vescovo,
non già eletto vescovo di Verona, ma bensì
di Brescia, intorno a questo monaco; e
un'altra pure scritta <i>ad Heberardum ducem</i>,
a cui poscia sul principio dà il titolo
solamente di <i>conte</i>, secondo il rito d'allora,
trovandosi i <i>duchi</i> altre volte appellati
<i>marchesi</i> ed altre <i>conti</i>. In essa gli
dice di essergli stato riferito, <i>quemdam
<span class="pagenum" id="Page_653">[653]</span>
sciolum nomine Gotaschalcum apud vos
manere, qui dogmatizet</i>, ec. Che questo
<i>Eberardo</i> fosse veramente <i>duca</i> o <i>marchese
del Friuli</i>, ne fa fede Andrea prete
nella Cronichetta pubblicata dal Menchenio
e da me <span class="fnote">[Antiqit. Ital., Dissert. II.]</span> ristampata. Fiorì Andrea
in questo medesimo secolo, e le sue parole
sono tali: <i>Multam fatigationem
Langobardi et oppressionem a Sclavorum
gente sustinuerunt, usquedum imperator
Forojulianorum Eberhardum principem
constituit.</i> Nè altri è questo Eberardo,
ossia Everardo, se non lo stesso, a cui
Frodoardo <span class="fnote">[Frodoardus, Hist. Remens, lib. 3, cap. 26.]</span> dice scritta una lettera da
<i>Hincmaro arcivescovo</i> di Rems, cioè <i>viro
illustrissimo Eberardo ex principibus Lotharii</i>.
Ho anch'io, a mio credere, bastevolmente
provato <span class="fnote">[Antiquit. Ital., Dissert. XXII.]</span> che da lui viene la
Raccolta delle leggi longobarda, salica,
etc. che si conserva nell'antichissimo
Codice della cattedrale di Modena. In un
diploma dell'anno 855, riferito dal padre
de Rubeis <span class="fnote">[De Rubeis, Monum. Eccl. Aquilejens.,
cap. 49.]</span>, egli è chiamato da Lodovico
II imperadore <i>Eurardus illustris comes,
dilectusque compater noster</i>. Parleremo
anche più abbasso di questo medesimo
principe, bastando per ora di sapere
ch'egli fu marito di <i>Gisela</i> ossia
<i>Gisla</i> figliuola di Lottario Augusto, e fu
padre di Berengario, poscia duca o marchese
anch'esso del Friuli, finalmente re
d'Italia ed imperador de' Romani. I soli
Annali di san Bertino <span class="fnote">[Annales Franc. Bertiniani.]</span> quei sono che
sotto il presente anno hanno le seguenti
parole: <i>Exercitus Hlothari contra Saracenos
Beneventum obtinentes dimicans,
victor efficitur.</i> Non sussiste già che i
Saraceni si fossero impadroniti di <i>Benevento</i>.
Solamente alcune brigate di essi
vi erano state chiamate in soccorso
da Radelgiso principe. Altro non vuol
dire quello scrittore colla parola Beneventum,
se non una parte del ducato beneventano,
occupata dai Saraceni; oppure
<span class="pagenum" id="Page_654">[654]</span>
in vece di <i>obtinentes</i>, s'ha da scrivere
<i>obsidentes</i>. Contra di quei Maomettani
l'imperador Lottario dovette comandare
al figliuolo Lodovico re d'Italia di procedere
con una buon'armata, alla quale,
secondo i suddetti Annali, riuscì di dar
loro una sconfitta. Sul fine poi di questo
anno, soggiugne il medesimo storico,
che <i>Mauri denuo Beneventum invadunt</i>.
Nella storia del regno di Napoli è celebre
la pace che finalmente fu conchiusa
tra i due competitori nel ducato di Benevento
<i>Radelgiso</i> e <i>Siconolfo</i>. Erchemperto <span class="fnote">[Erchempertus, Hist., cap. 19.]</span>
e Leone Ostiense <span class="fnote">[Leo Ostiensis, lib. I, cap. 29.]</span> raccontano
che <i>Landone conte</i> di Capua, Adelmario,
e <i>Bassacio abbate</i> di Monte Cassino,
veggendo troppo assassinate quelle
contrade per la lunga nemicizia di quei
due principi, e per l'insaziabil crudeltà
de' Saraceni abitanti in Bari, ed anche
presi al suo servigio da Radelgiso, si
portarono a <i>Lodovico Augusto</i> (che nondimeno
fin qui tale non era) figliuolo di
Lottario, supplicandolo di metter fine a
tanti malanni. Colà pertanto si portò in
persona lo stesso re Lodovico, e fattisi
consegnare per forza tutti i Saraceni abitanti
in Benevento, nella vigilia di Pentecoste
condotti costoro fuori della città,
a cadauno fece tagliar la testa. Poscia
interpostosi fra i due principi litiganti,
compose le lor differenze, con dividere
il ducato suddetto fra loro nella forma
che vien descritta dall'Anonimo salernitano <span class="fnote">[Anonym. Salernit. Paralip., P. II, tom. 1
Rer. Ital.]</span>,
e con restare sottoposta a <i>Siconolfo</i>
Capua col suo distretto, la quale
nondimeno da lì a non molto scosse il
giogo; con che di un solo si vennero a
formare tre principati, cioè di Benevento,
di Salerno e di Capua. Il solo Leone
Marsicano quegli è che chiaramente dice
accaduta questa divisione nell'anno 851;
ed Erchemperto, col chiamare <i>Augusto</i>
in quel tempo il suddetto Lodovico, sembra
concorrere nella medesima opinione.
<span class="pagenum" id="Page_655">[655]</span>
Ma Camillo Pellegrino ebbe sospetto
che ciò seguisse all'anno 850, ed io più
di lui vo sospettando che anche prima
possa essere succeduta una sì importante
avventura. Sì Erchemperto che Leone
Ostiense molta accuratezza non mostrano
nel racconto di quel fatto dacchè
mettono la venuta di <i>Lodovico II</i> a Benevento
dopo la morte dell'<i>imperador
Lottario</i> suo padre: il che non può stare,
perchè Lottario mancò di vita solamente
nell'anno 855. Però non è maraviglia
se su questo supposto amendue
danno il titolo d'<i>imperador</i> e ad esso <i>Lodovico
II</i> in quella occasione.
</p>

<p>
Ora in quest'anno sembra a me più
verisimile che Lodovico II re d'Italia invitato
e venuto a Benevento coll'esercito
suo, dividesse quel ducato. Nella
parte che resta dello strumento d'essa
divisione, pubblicata dal suddetto Pellegrino <span class="fnote">[Camill. Peregrin., Hist. Princ. Longobard.]</span>
Radelgiso dice: <i>Et praesentialiter
antequam domnus Ludogvicus rex cum suo
exercitu exeat de ista terra, do in vestra
potestate gastaldatum Montellam</i>, ec. In
quest'anno abbiam veduto che l'esercito
d'esso re Lodovico era nel ducato di
Benevento, nè ci resta memoria che negli
anni 850 e 851 esercito alcuno franzese
militasse in quelle parti. Adunque
piuttosto in questo, che in quegli anni,
seguì l'accordo fra i principi litiganti del
regno di Napoli. Oltre a ciò, qui <i>Lodovico</i>
è appellato solamente <i>re</i>: notizia che,
siccome dissi all'anno 843, abbastanza
indica non potersi quel fatto riferire all'anno
851, perchè Lodovico sarebbe
stato allora appellato <i>imperatore</i>. Ma quel
che più fa animo alla mia conghiettura, e
forse la rende opinione certa, si è l'autorità
di Giovanni Diacono, che fiorì e scrisse
ne' medesimi tempi. Dopo aver egli narrato
il naufragio della flotta saracenica,
di cui s'è parlato nell'anno addietro,
seguita a dire <span class="fnote">[Johann. Diacon., Chron. P. II, tom. 1,
Rer. Ital.]</span>: <i>Eodem quoque anno,
supplicatione hujus Sergii, principumque
<span class="pagenum" id="Page_656">[656]</span>
langobardorum, direxit Lotharius imperator
filium suum Ludogvicum, bonae adolescentiae
juvenem, propter catervas
Saracenorum Apuliae sub rege commanentes,
et omnium fines populantes. Qui
adveniens, coelesti comitatus auxilio, de
illis Hismahelitis triumphavit, et sagaciter
ordinata divisione Beneventani et Salernitani
principum victor reversus est</i>. O
sia dunque che nell'anno prossimo passato
venisse l'armata franzese col re
Lodovico a Benevento, ma vincesse e
trionfasse nel presente; oppure che <i>eodem
anno</i> voglia significare non per anche spirato
un anno dopo il naufragio de' Saraceni:
abbastanza intendiamo che in
quest'anno il <i>re Lodovico</i> pose fine alle
lunghe contese dei principi beneventani,
e non già nell'anno 850 o pure 851.
Era intanto il popolo romano, ma più il
buon <i>papa Leone</i>, preso da grave malinconia
sì per la fresca ricordanza del sacco
dato dai Mori e Saraceni alla basilica
vaticana, come pel timore d'altri simili
insulti in avvenire. Mosso perciò il Magnanimo
pontefice <span class="fnote">[Anastas. Biblioth., in Vit. Leonis IV.]</span> dal comune lamento,
e maggiormente ancora dal suo
zelo, determinò di fabbricare intorno ad
essa basilica e al borgo una città colle
sue mura, porte e fortificazioni per sicurezza
della medesima. Era prima di lui
stato formato questo disegno da papa
<i>Leone III</i>; anzi ne aveva egli anche in
molti luoghi poste le fondamenta; ma
sorpreso dalla morte, non potè continuarne
la fabbrica. Ora Leone IV comunicò
la presa risoluzione all'imperadore,
e questi non solamente l'approvò e lodò,
ma tanto egli come i re suoi fratelli
mandarono a Roma una buona somma
di danaro per dar principio al lavoro.
<i>Quod nutu dei, Francique juvamine regis</i>,
dice Frodoardo <span class="fnote">[Frodoardus in Vitis Pontific. Roman.]</span>, cioè di Lottario, fu
intrapreso. Ordinò il papa che da tutte
le città del ducato romano, da tutti i
poderi del pubblico e da ogni monistero
si mandassero, secondo la tassa uomini
<span class="pagenum" id="Page_657">[657]</span>
atti a faticare in quella operazione. E
così nell'anno presente si cominciò la
fabbrica grandiosa di questa nuova città,
e nello spazio di quattro anni se ne vide
il compimento. Tanto si adoperò in questo
anno <i>Lodovico</i> re di Baviera, che ottenne
da <i>Lottario</i> Augusto a <i>Giselberto</i> il
perdono pel rapimento della figliuola di
esso imperadore. Tiene l'Eccardo <span class="fnote">[Eccard., Rer. Franc. lib. 30.]</span> che
da questo Giselberto discendesse quel
<i>Giselberto duca</i> di Lorena che fu poi celebre
nel secolo X.
</p>

<hr />
</div>

<div class="chapter">
<h2 class="hidden" id="DCCCXLIX">DCCCXLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXLIX</span>. Indizione <span class="scp">XII</span>.</td>
  </tr>
  <tr>
    <td><span class="smcap">Leone IV</span> papa 3.</td>
  </tr>
  <tr>
    <td><span class="smcap">Lottario</span> imper. 30, 27 e 10.</td>
  </tr>
  <tr>
    <td><span class="smcap">Lodovico II</span> imperadore 1.</td>
  </tr>
</table>

<p>
Succedette in quest'anno una perfetta
riconciliazione fra l'<i>imperador Lottario</i> e
<i>Carlo Calvo re</i> della Francia orientale, il
quale nell'anno antecedente era stato
accettato per loro re anche da buona
parte de' popoli dell'Aquitania, e nel presente
entrò in possesso di non poco paese
in quelle contrade. Giacchè non apparisce
che i Mori e Saraceni avessero per mare
contrasto alcuno da' Cristiani, a man
salva andavano coloro infestando tutto il
littorale del Mediterraneo. Qual fosse la
loro crudeltà ne fece in quest'anno
pruova la città di Luni in Toscana, che
da essi presa e data a sacco, talmente
restò desolata, che da lì innanzi non
risorse mai più. Il suo vescovato fu trasferito
a Sarzana, città nata dalle rovine
dell'altra. Anche tutta la spiaggia del
mare, partendosi dal fiume Magra sino
alla Provenza, ebbe che piangere per gli
sbarchi e saccheggi di quegl'infedeli. Crede
il p. Pagi <span class="fnote">[Pagius, ad Annal. Baron.]</span> che nell'anno presente
<i>Lottario imperadore</i> dichiarasse Augusto
e collega nell'imperio <i>Lodovico II</i> primogenito
suo e re d'Italia, deducendolo da
alcuni diplomi del monistero di santa
Giulia di Brescia <span class="fnote">[Margarinius, Bullar. Casinens., tom. 2.]</span>, dove s'incontra
<span class="pagenum" id="Page_658">[658]</span>
un'epoca d'esso imperadore cominciata
prima dell'anno 850. Così ha immaginato
esso Pagi, perchè egli pretende seguita
la coronazione romana di questo principe
nel dicembre dell'anno seguente; e
però trovandosi che prima di quel dì Lodovico
II conta gli anni dell'imperio, secondo
lui, convien ammettere un'epoca precedente
ad essa coronazione. Ma di ciò si parlerà
all'anno seguente. Dico intanto aver anch'io
osservato nell'archivio archiepiscopale
di Lucca una pergamena scritta, <i> regnante
D. N. Hlothario augusto, anno imperii
ejus, postquam in Italia ingressus est,
trigesimo tertio, et filio ejus D. N. Hludowico,
idemque imperator, anno sexto, X kal.
octubris, Indict. quarta</i>, cioè nell'ano 855.
Un'altra scritta colle medesime note, ed
<i>anno sexto. III kal. julii, Indictione III</i>,
il che fa vedere mutata l'indizione del
settembre. Un'altra scritta <i>anno XXIX
Hlotharii, et II Hludowici, quarto idus septembris,
Indictione XV</i>, cioè nell'anno
851. Un'altra scritta <i>anno XXVIII Hlotharii
et primo Hludowici imperatoris ejus
filii, VI nonas augusti, Indictione XIII</i>,
cioè nell'anno 850. Si possono vedere
altri documenti simili da me rapportati
nelle Antichità italiane. Abbiamo poi da
Anastasio bibliotecario <span class="fnote">[Anastas., in Leon. IV.]</span> che nella <i>dodicesima
indizione</i>, cioè nell'anno presente,
o pure, secondo un altro testo, nel precedente,
l'indefesso <i>papa Leone</i> attese a risarcir
le mura, le torri e le porte di Roma.
Fece ancora alzar da' fondamenti due
torri a Porto alle rive del Tevere con
catene di ferro da tenersi dall'una all'altra,
qualor si volesse impedire alle navi
il salire su per quel fiume. Tutte precauzioni
saggiamente prese, perchè appunto
in quest'anno giunse avviso a Roma che
i Saraceni con assaissimi legni s'erano
fermati a Torar vicino all'isola di Sardegna,
e si preparavano per tornare a visitare
i Romani. Vennero in fatti alla volta
di Porto: cosa che recò non poco terrore
al popolo romano, se non che Dio per
sua misericordia provvide al bisogno:
<span class="pagenum" id="Page_659">[659]</span>
cioè accorsero in aiuto de' Romani colle
lor navi i Napoletani, Amalfitani e Gaetani,
con animo risoluto di venire alle mani
con que' Barbari. Fecero tosto sapere
l'arrivo loro al papa, ed egli andato ad
Ostia, ne chiamò alcuni alla sua presenza,
per intendere con che pensiero fossero
venuti. Fra gli altri si presentò ad esso
papa <i>Cesario</i> figliuolo di <i>Sergio duca</i> di
Napoli, generale di quell'armata, che coi
suoi corse a baciargli i piedi. Furono tutti
accolti con tenerezza, animati alla difesa,
confortati dalle orazioni d'esso pontefice.
Ed allorchè comparvero i Mori alla spiaggia
di Ostia, attaccarono coraggiosamente
la battaglia; ma alzatosi un vento furioso,
questo combattè per gli Cristiani, con
dividere le armate e dispergere le navi
africane, che ruppero in varie isole. Molti
di quegl'infedeli furono presi ed uccisi;
molti condotti a Roma schiavi; e con sì
buon successo terminò quella scena.
</p>

<hr />
</div>

<div class="chapter">
<h2 class="hidden" id="DCCCL">DCCCL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCL</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Leone IV</span> papa 4.</td>
  </tr>
  <tr>
    <td><span class="smcap">Lottario</span> imper. 31, 28 e 11.</td>
  </tr>
  <tr>
    <td><span class="smcap">Lodovico II</span> imperad. 2 e 1.</td>
  </tr>
</table>

<p>
Dagli Annali di san Bertino <span class="fnote">[Annal. Franc. Bertiniani.]</span> abbiamo
che nell'anno presente seguì la
coronazione romana di <i>Lodovico II</i>, dichiarato
Augusto da Lottario suo padre.
<i>Lotharius filium suum Ludovicum Romam
mittit, qui a Leone papa honorifice susceptus,
et in imperatorem unctus est.</i> Gran
cosa è che solo questo scrittore ci abbia
conservata la memoria di sì importante
azione, e non ne abbiano parlato gli altri
antichi storici; quel che è più, neppure
Anastasio bibliotecario, o chiunque sia
l'autore della vita di <i>Leone IV</i> papa, ne
ha lasciata parola. E quindi è proceduto
che tanto il Sigonio quanto il cardinal
Baronio han posta la romana coronazione
di Lodovico II e la dignità imperiale a lui
conferita, sotto l'anno 844: il che certamente
non sussiste. Valendosi il padre
Pagi di alcune carte del monistero Casauriense,
<span class="pagenum" id="Page_660">[660]</span>
prodotte dal padre Mabillone, stabilì
questa coronazione nel dì 2 di dicembre
del corrente anno. Ma io ne dubito
forte, e meriterebbe questo punto d'essere
con più diligenza esaminato e deciso coll'esatta
osservazione di carte originali, e
non già di copie e di memorie passate per
più mani. Veggansi i documenti dello
stesso monistero Casauriense, da me
pubblicati <span class="fnote">[Chron. Casauriens., Append., P. II, tom. 2
Rer. Ital.]</span>, da' quali si riconoscerà che
in diversi mesi prima del dì due di dicembre
si vede cominciata l'epoca dell'imperio
di Lodovico II. E qualora si risponda
che allora i notai si sono serviti dell'epoca
presa non dalla coronazione romana, ma
dal precedente anno, in cui Lottarlo dichiarò
imperadore il figliuolo, siccome
pretende il padre Pagi, convien replicare
che di tal dichiarazione non è fatta menzione
da scrittore alcuno antico. Ha il
padre Pagi dedotta questa da alcune carte,
le cui note cronologiche possono esser
fallate per colpa de' copisti; e quando
sussistano, indicheranno solamente seguita
la coronazione suddetta prima di quello
che pensa il padre Pagi. Oltre di che, non
sono mancati eruditi che, a tenore delle
loro opinioni, hanno acconciate le note
cronologiche di varii antichi documenti.
Però tuttavia resta da chiarire la sussistenza
di queste due epoche, e se la prima
cominciasse nell'anno 849 dopo il dì
19 di maggio, e prima nel dì 3 d'ottobre;
e se la seconda veramente avesse principio
nel dì 2 di dicembre dell'anno presente.
Certamente il costume degl'imperadori
antichi fu di ricevere la corona
in qualche giorno di festa solenne. Ma in
quest'anno il dì 2 di dicembre accadde in
martedì, nè festa alcuna vi s'incontrò.
Fu in quest'anno bensì tenuto un concilio <span class="fnote">[Labbe, Concilior., tom. 7.]</span>
<i>in urbe regia Ticino</i>, al quale presedettero
<i>Angilberto arcivescovo</i> di Milano,
<i>Teodemano</i>, o, per dir meglio, <i>Teutimaro
patriarca</i> d'Aquileia (chiamato corrottamente
dall'Ughelli <i>Hindelmario</i>, o <i>Vindelmario</i>)
<span class="pagenum" id="Page_661">[661]</span>
e <i>Giuseppe vescovo</i> (probabilmente
d'Ivrea) <i>ed arcicappellano di tutta la
Chiesa</i>. V'ha dell'errore in queste ultime
parole. Dicesi raunato esso concilio <i>anno
Incarnationis dominicae DCCCL, Indictione
XIV, et Hlotharii atque Hludovici piissimorum
Augustorum XXX, atque primo</i>.
fondatamente pretende il padre Pagi che
in vece di <i>Indictione XIV</i>, s'abbia quivi
a scrivere <i>Indictione XIII</i>, perchè Lottario
augusto dopo il dì ultimo di maggio
contava non più l'anno XXX, ma bensì
il XXXI del suo imperio e regno d'Italia,
e per conseguente celebrato questo concilio
ne' primi mesi dell'anno presente.
L'<i>anno primo</i> di Lodovico II imperadore,
secondo lui, è preso dall'epoca dell'anno
precedente, in cui dal padre fu dichiarato
Augusto. Intorno a questo ultimo punto
ho io già proposto qualche mio dubbio.
Fecero que' vescovi alcuni decreti assai
lodevoli ed utili per la disciplina ecclesiastica;
ed essendovi intervenuto anche
l'imperator Lodovico, dal canto suo furono
formati cinque capitoli riguardanti
il buon governo dell'Italia. Non godè
molta quiete neppure l'<i>imperator Lottario</i>
in quest'anno ne' suoi regni oltramontani.
Nella Provenza i Mori diedero un gran
guasto sino alla città d'Arles; ma in
ritornando al loro paese, restarono anche
essi fieramente fracassati da una gagliarda
tempesta di mare. Così nella Frisia ed
Olanda <span class="fnote">[Annal. Franc. Bertiniani. Annales Franc.
Metens. Annal. Franc. Fuldenses.]</span>, paesi d'esso Lottario Augusto,
<i>Rorico</i>, fratello o pur nipote d'<i>Erioldo</i>,
essendosi ribellato ad esso imperadore,
calò con una flotta di masnadieri normanni,
e portò la desolazion dappertutto. Non
sapendo Lottario come liberarsi da costui,
giudicò meglio di guadagnarlo colle buone;
e ricevutolo in grazia, gli diede Dorestado
ed altri contadi in feudo, ossia in
governo perpetuo. Da un importante documento,
da me rapportato nelle Antichità
italiche <span class="fnote">[Antiquit. Italic., Dissertat. XX, pag. 117.]</span>, si ricava che in quest'anno
l'imperador <i>Lodovico II</i> prese per moglie
<span class="pagenum" id="Page_662">[662]</span>
<i>Angilberga</i>, oppure solamente contrasse
gli sponsali con esso lei, costituendole
in dote due corti, l'una posta nel contado
di Modena, l'altra in quello di Reggio. Fu
dato quel diploma in <i>Marengo corte regale,
III nonas octobris</i>.
</p>

<hr />
</div>

<div class="chapter">
<h2 class="hidden" id="DCCCLI">DCCCLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCLI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Leone IV</span> papa 5.</td>
  </tr>
  <tr>
    <td><span class="smcap">Lottario</span> imperad. 32, 29 e 12.</td>
  </tr>
  <tr>
    <td><span class="smcap">Lodovico II</span> imperad. 3 e 2.</td>
  </tr>
</table>

<p>
Terminò il corso di sua vita questo
anno l'<i>imperadrice Ermengarda</i>, moglie
di <i>Lottario Augusto</i>, con lasciar dopo di
sè <span class="fnote">[Annales Franc. Metenses.]</span> tre figliuoli, cioè <i>Lodovico II</i> imperadore,
<i>Lottario</i> e <i>Carlo</i>, ed alcune figliuole,
delle quali una fu <i>Gisela</i> o <i>Gisla</i>,
badessa nell'insigne monistero di santa
Giulia di Brescia, come risulta dai documenti
pubblicati dal padre Margarino <span class="fnote">[Bullar. Casinens., tom. 2.]</span>,
ma non colla dovuta attenzione. <i>Obiit
Ermengardis regina conjux Lotharii imperatoris</i>,
dicono sotto quest'anno gli Annali
di Metz. Le imperadrici spesso si
veggono chiamate <i>regine</i>. Leggesi anche
l'epitaffio suo in versi, composto da Rabano
Mauro, dopo il quale vien confermata
la sua morte sotto l'anno presente.
A me diede da pensare una carta del
monistero casauriense, che pubblicai nell'appendice
alla Cronica di quel monistero <span class="fnote">[Chron. Casauriens. P. II. tom. 2 Rer. Ital.]</span>,
scritta nell'anno VII <i>dell'imperio
di Lodovico</i>, nel mese di <i>giugno</i>, correndo
l'<i>indizione IV</i>, cioè nell'anno 856, dove
Liutardo diacono e Contardo fratello
vendono <i>tibi domnae Hermengardae reginae</i>
alcune lor corti. Se non fosse stata
certa la morte dell'imperadrice Ermengarda
in quest'anno, si sarebbe dovuto
crederla tuttavia vivente nell'anno suddetto.
Ma e chi è questa <i>Ermengarda regina</i>
nell'anno 856? Quanto più vi penso,
tanto meno so io trovarne conto. So
che l'imperador Lodovico II veramente
ebbe una figliuola di questo nome, e ne
<span class="pagenum" id="Page_663">[663]</span>
parleremo anche andando innanzi. Ma
come dare il titolo di <i>regina</i> ad una principessa
nubile, quale essa era allora? E
poi come mai una principessa tale faceva
ella degli acquisti? e massimamente se
questa fosse stata figliuola dell'<i>imperadrice
Angilberga</i>, perchè sarebbe stata di
molto tenera età. Potrebbe nondimeno
essere stata di altra madre. Il Sigonio, il
cardinal Baronio, il padre Pagi, anzi la
comune degli storici, seguitando in questo
anno Leone Ostiense <span class="fnote">[Leo Ostiensis, lib. 1, cap. 31.]</span>, scrivono,
che portatosi l'<i>imperador Lodovico II</i> a
Benevento, cacciò da quella città i Saraceni,
partì il ducato di Benevento fra <i>Siconolfo</i>
e <i>Radelgiso</i>, e, ciò fatto, se ne tornò
a Pavia. Ma di sopra pare a me d'aver
dimostrato che non possiamo in questo
luogo fidarci della Cronologia d'esso
Ostiense, e sembrar più probabile, anzi
parer come certo che nell'anno 848
accadesse un tal fatto. Era in questi tempi
stranamente afflitta la Francia dai corsari
normanni, cioè settentrionali <span class="fnote">[Chron. Fontanell. apud Du-Chesne tom. 2,
Rer. Franc. Mirac. S. Bavon. apud Mabillon.
Saec. II Bened.]</span>.
Una parte d'essi tornò per la Senna a
desolar quei paesi sottoposti al re <i>Carlo
Calvo</i>, e lasciò dappertutto innumerabili
segni della lor barbarie. Un'altra parte
con dugento cinquantadue legni mise a
sacco di nuovo nel regno dell'<i>imperador
Lottario</i> la Frisia e l'Olanda. Giunsero
dipoi fino a Gant, che diedero alle fiamme.
Arrivati al famoso palazzo imperiale
di Aquisgrana, dopo averlo spogliato,
l'incendiarono anch'esso con tutti i monisteri
del contorno. Presero le nobili
città di Treveri e Colonia; misero a fil di
spada chi non era fuggito degli abitanti,
e ad esse città in fine attaccarono il fuoco.
Non si racconta che l'imperador Lottario
uscisse in campo contra di costoro,
nè che seguisse alcuna importante prodezza
dei Cristiani. Circa questi medesimi
tempi crede Camillo Pellegrino che
s'abbia a mettere la morte di <i>Siconolfo</i>
<span class="pagenum" id="Page_664">[664]</span>
principe di Salerno, narrata da Erchemperto <span class="fnote">[Erchempertus, Hist., cap. 19.]</span>
e dall'Anonimo salernitano <span class="fnote">[Anonymus Salernitan., Paralipom. cap. 78.]</span>.
Dubito io che nel precedente, e fors'anche
prima morisse Siconolfo; perciocchè
il suddetto Anonimo gli dà <i>anni dieci ed
alcuni mesi</i> di principato, e questi convien
dedurli dall'anno 839. Lasciò egli per
successore <i>Sicone</i> suo figliuolo; ma per
esser questi in tenera età, ne dichiarò
tutore ed aio un certo <i>Pietro</i> che l'aveva
tenuto al sacro fonte, con esigere da lui
un forte giuramento di fedeltà al figliuolo.
Poco stette a mancar di vita dopo
Siconolfo anche <i>Radelgiso</i> principe di Benevento,
in luogo del quale succedette
<i>Radelgario</i> suo figliuolo, uomo per pietà,
per valore e per altre doti assai grato al
popolo. Noi troviamo circa questi tempi
l'Augusto <i>Lodovico II</i> in Pavia, applicato
ad ascoltare i ricorsi de' popoli, e a rendere
giustizia a tutti, ciò apparendo da
un documento da me prodotto altrove <span class="fnote">[Antiquit. Italic., Dissertat. XXXI, pag. 951.]</span>.
</p>

<hr />
</div>

<div class="chapter">
<h2 class="hidden" id="DCCCLII">DCCCLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCLII</span>. Indizione <span class="scp">XV</span>.</td>
  </tr>
  <tr>
    <td><span class="smcap">Leone IV</span> papa 6.</td>
  </tr>
  <tr>
    <td><span class="smcap">Lottario</span> imperad. 33, 30 e 13.</td>
  </tr>
  <tr>
    <td><span class="smcap">Lodovico II</span> imperad. 4 e 3.</td>
  </tr>
</table>

<p>
Tale e tanta fu l'assistenza e premura
del sommo <i>pontefice Leone</i> per la fabbrica
della già ideata ed incominciata
città intorno alla basilica vaticana, che
in questo anno essa si vide felicemente
compiuta <span class="fnote">[Anast. Biblioth., in Vit. Leonis IV.]</span>. Scelse egli il dì 28 di giugno,
cioè la vigilia della festa de' santi
apostoli Pietro e Paolo per benedirla: il
che fu fatto con incredibil letizia di tutto
il popolo romano, e coll'intervento di
tutti i vescovi e sacerdoti, con una divota
processione d'esso papa e clero, che
a piè nudi e colla cenere sul capo fecero
il giro delle mura, ed implorarono l'aiuto
e la protezione di Dio sopra la nuova
città. Ad essa fu posto il nome di <i>città
leonina</i>; e il papa in tal occasione fece
<span class="pagenum" id="Page_665">[665]</span>
dei magnifici regali al clero, alla nobiltà
romana e a varie altre persone. Nè qui
si fermò l'insigne vigilanza di questo
pontefice. Andava egli tutto dì pensando
come si potesse rimettere in buono stato
la disabitata città di Porto, per assicurarla
dai tentativi de' Saraceni che erano
in questi tempi il terrore del litorale mediterraneo
de' Cristiani in Italia, siccome
i Normanni erano per la Francia. Volle
Dio che circa questi tempi capitassero a
Roma, per chiedere a lui soccorso, alcune
migliaia di Corsi fuggiti dal loro paese
per paura de' suddetti Mori. Gli accolse
con amore di padre il buon papa, ascoltò
con tenerezza tutti i loro affanni,
e ad essi in fine esibì il soggiorno nella
suddetta città, e terre e prati e vigne per
le loro famiglie, che erano della camera
pontificia e dei monasteri e d'altre persone,
purchè promettessero d'essere fedeli
a lui e ai successori pontefici in avvenire.
Promise quella gente non solamente
la dovuta fedeltà, ma eziandio di
vivere sempre e morire in quel luogo; e
però il pontefice a titolo di limosina in
<i>benefizio delle anime degl'imperadori Lottario
e Lodovico</i>, e della sua propria, assegnò
loro quelle abitazioni, e ne spedì
la bolla, con dichiarare che quel dono
durerebbe finchè essi Corsi fossero fedeli
ed ubbidienti ai papi e al popolo romano.
Trovavansi parimente diroccate
le mura e porte d'Orta e d'Ameria, cioè
aperto il campo ai ladri ed assassini di
danneggiar gli abitatori di quelle città.
Accorse al bisogno loro la munificenza
dell'ottimo pontefice; nè passò molto
che di nuove mura e porte avendole cinte,
le assicurò dai pericoli ne' tempi avvenire.
In quest'anno ci assicurano gli
Annali di san Bertino <span class="fnote">[Annales Franc. Bertiniani.]</span> che l'imperador
<i>Lodovico II</i>, il quale si trovava in
Mantova nel dì <i>VIII kal. martias</i>, come
risulta da un diploma <span class="fnote">[Antiquit. Italic., Dissert. XXIX, p. 867.]</span>, si portò con
una buona armata nel ducato di Benevento,
ed assediò la città di Bari, tempo
<span class="pagenum" id="Page_666">[666]</span>
fa occupata, come di sopra dicemmo, e
signoreggiata dai Saraceni, da dove poi
facevano spesso scorrerie a danneggiare
i circonvicini paesi. Avevano già le sue
macchine, dopo molto tempo e fatiche,
aperta la breccia, ed egli era risoluto
di passare all'assalto con tutta apparenza
di potervi entrar colla forza: quando
alcuni suoi poco saggi consiglieri il fecero
desistere, col pretesto che molto tesoro
era in quella raunato, e tutto si perderebbe,
se la città restava presa per assalto,
e che era meglio guadagnarla per
capitolazione. Ma i Mori nella notte seguente
seppero così ben profittare del
tempo loro lasciato, che chiusero la breccia
con una forte travata, dimodochè nel
dì seguente si risero della bravura ossia
della semplicità degli assedianti. E l'Augusto
Lodovico non volendo maggiormente
consumar la sua armata intorno
a sì forte città, se ne tornò con poca gloria
in Lombardia. Erchemperto <span class="fnote">[Erchempertus Hist., cap. 20.]</span> anch'egli
fa menzione di questo fatto, con
dire che i <i>Saraceni</i>, chiamati da lui <i>Agareni</i>,
ed <i>Ismaeliti</i> da altri, abitanti in Bari,
non cessavano di fare scorrerie per
tutta la Puglia e Calabria, e di mettere a
poco a poco tutto il ducato di Benevento
non men che quello di Salerno a sacco.
Spronati da tante miserie <i>Bassacio abbate</i>
di Monte Casino e <i>Jacopo abbate</i> di san
Vincenzo di Volturno, andarono a trovare
l'imperador Lodovico II, ed eccitata
in lui la compassione, il trassero di nuovo
all'assedio di Bari. Ma da' Capuani,
che doveano concorrere a quell'impresa,
egli si trovò burlato. Niun d'essi vi comparve.
Solamente v'inviarono il loro vescovo
<i>Landolfo</i> a fargli de' complimenti.
Stomacato l'imperadore della lor doppiezza,
e veggendo di perdere il tempo
intorno a quella città, ricondusse l'esercito
suo a casa, <i>concesso principatu salernitano
Ademario fortissimo et illustri viro,
et Siconolfi filium exulem fecit</i>. Di ciò
parleremo all'anno seguente, in cui probabilmente
questo fatto accadde. Dagli atti
<span class="pagenum" id="Page_667">[667]</span>
del concilio romano tenuto nell'anno seguente
apparisce che papa <i>Leone</i> s'era fermato
per qualche giorno in Ravenna insieme
coll'imperador <i>Lodovico</i> per trattare di
varii affari. Si può credere che ciò avvenisse
nel suo ritorno dall'assedio di Bari.
</p>

<hr />
</div>

<div class="chapter">
<h2 class="hidden" id="DCCCLIII">DCCCLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCLIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Leone IV</span> papa 7.</td>
  </tr>
  <tr>
    <td><span class="smcap">Lottario</span> imp. 34, 31 e 14.</td>
  </tr>
  <tr>
    <td><span class="smcap">Lodovico II</span> imperadore 5 e 4.</td>
  </tr>
</table>

<p>
Dagli Annali di san Bertino <span class="fnote">[Annales Franc. Bertiniani.]</span> impariamo
che in questi tempi insorse non
poco di amarezza fra <i>Michele imperador</i>
de' Greci e <i>Lodovico II imperador</i> d'Occidente,
perchè questi avea contratti gli
sponsali con una figliuola del greco Augusto,
e si andavano differendo le nozze.
<i>Graeci contra Ludovicum filium Lotharii
regem concitantur propter filiam imperatoris
constantinopolitani ab eo desponsatam,
sed ad ejus nuptias venire differentem.</i>
Ma a questo racconto sembra opporsi
una carta di Lodovico stesso imperadore,
da me accennata di sopra all'anno
850. Per attestato di essa, in quell'anno
esso Augusto pare che prendesse
per moglie <i>Angilberga</i>, che veramente fu
imperadrice: come dunque nell'anno
presente si lagnavano i Greci perchè
egli non concludesse le nozze colla lor
principessa, con cui già erano seguiti gli
sponsali? Altro non saprei dire, se non
che nell'anno 850 seguissero solamente
gli sponsali con Angelberga, e che prima
di effettuarne il matrimonio, venisse in
campo il trattato con una figliuola del
greco Augusto. Oppure che tardassero i
Greci a sapere il matrimonio seguito di
esso imperador Lodovico, benchè per via
di Venezia avessero facile il commercio
coll'Italia; e che saputolo in fine, se ne
risentissero verso questi medesimi tempi.
Abbiamo poi dai sopraddetti Annali, che
i Romani veggendosi malmenati dai Mori
ossia dai Saraceni, e che <i>Lottario Augusto</i>,
dimentico dei doveri di un buon padrone,
<span class="pagenum" id="Page_668">[668]</span>
niuna cura prendeva della lor
difesa, inviarono al medesimo delle doglianze.
Ma Lottario viveva anche dimentico
di Dio, dato unicamente alla caccia
e ai piaceri. Dopo la morte dell'<i>imperadrice
Ermengarda</i> sua moglie aveva egli
preso al suo servigio due contadinelle,
serve ossia schiave sue, una anche delle
quali gli partorì un figliuolo, appellato
<i>Carlomanno</i>. E intanto i Normanni già
avvezzati a fare ogni anno visita alla
Francia, anche nel presente occuparono
e spogliarono la città di Nantes, con uccidere
il vescovo e molti del clero e del
popolo. Presero parimente la città di
Tours, e la diedero alle fiamme. Lascio
andare il resto della lor crudeltà. Tenne
in quest'anno lo zelantissimo papa <i>Leone
IV</i> in Roma, correndo il mese di dicembre,
un concilio <span class="fnote">[Labbe, Conciliorum tom. 8.]</span> di sessantasette
vescovi, in cui furono pubblicati quarantadue
canoni spettanti alla disciplina ecclesiastica.
In esso concilio fu deposto
<i>Anastasio prete cardinale</i> del titolo di san
Marcello, diverso da Anastasio bibliotecario,
perchè per cinque anni era stato
assente dalla sua parrocchia contro il
divieto dei canoni, e dimorava in Lombardia.
Chiamavansi allora cardinali in
Roma quei ch'erano veri e proprii parrochi
di qualche chiesa parrocchiale, o diaconi,
cioè veri e proprii rettori di qualche
diaconia, ossia spedale, come ho dimostrato
altrove <span class="fnote">[Antiquitat. Italic., Dissert. LXI.]</span>. Lo stesso si trova praticato
in Ravenna, in Milano, in Napoli ed in altre
città. Ma anche allora in gran riputazione e
stima erano i parrochi e diaconi suddetti,
perchè principali ad eleggere il papa, e
massimamente perchè i papi per lo più si
eleggevano dal corpo d'essi parrochi e
diaconi.
</p>

<p>
Il papa con sue lettere il chiamò, e
tre vescovi inoltre furono deputati per
invitare il suddetto Anastasio al concilio,
con avervi anche interposta la loro autorità
<i>Lottario</i> e <i>Lodovico imperadori</i>: il
che fa intendere in che pregio fosse allora
<span class="pagenum" id="Page_669">[669]</span>
la dignità de' parrochi di Roma, che
andò poi sempre più crescendo sino allo
splendore, in cui oggi si mira l'ordine
cardinalizio. Essendo anche stato inviato
a Roma da <i>Etelvolfo</i>, re dei Sassoni occidentali
dell'Inghilterra, <i>Alfredo</i> suo figliuolo <span class="fnote">[Asser, Hist. Anglican.]</span>,
<i>papa Leone</i> solennemente lo
unse in re della sua nazione, e il prese
per suo figliuolo adottivo. Dissi, all'anno
antecedente, che <i>Siconolfo</i> principe di Salerno
pria di morire raccomandò il suo
piccolo figliuolo <i>Sicone</i> alla cura di un
certo <i>Pietro</i> suo padrino <span class="fnote">[Anonym. Salernitan., Paralipom., cap. 80.]</span>. Costui vinto
dagli stimoli dell'ambizione, mettendosi
sotto i piedi il giuramento della fedeltà,
seppe far tali istanze e maneggi,
che indusse il popolo a riconoscerlo per
collega di Sicone nel principato salernitano,
col pretesto che il fanciullo avesse
bisogno pel governo di un compagno.
Nè di ciò contento, fece anche ricevere
per suo collega <i>Ademario</i>, suo figliuolo,
non so ben se nell'anno presente o nel
susseguente. Nella Cronica del monistero
di Volturno, da me pubblicata <span class="fnote">[Chron. Vulturnens., Part. II, tom 1 Rer.
Italic.]</span>, nell'aprile
dell'anno 858 correva l'<i>anno V</i>
del principato d'esso <i>Ademario</i>. Da lì poscia
a poco tempo Pietro, affinchè Ademario
restasse solo sul trono, insinuò
all'innocente Sicone, ch'era bene per lui
l'andarsi a fermare per qualche tempo
nella corte dell'imperador Lodovico II, a
motivo d'imparar la gentilezza e la politica
in quella buona scuola. Ubbidì il nobil
garzone, e fu con tutta benignità accolto
da esso Augusto, nella cui corte si
fermò poi per alquanti anni. Par ben
questo più verisimile, che il racconto di
Erchemperto, da cui di sopra intendemmo
che Lodovico imperadore concedette
il principato di Salerno ad <i>Ademario forte
ed illustre personaggio, e mandò in esilio
il figliuolo di Siconolfo</i>. Seguita poi a
dire il suddetto Anonimo, che cresciuto
in età <i>Sicone</i>, l'Augusto Lodovico il fece
<span class="pagenum" id="Page_670">[670]</span>
cavaliere, e con onore il rimandò al suo
principato di Salerno. Giunto egli a Capua,
quivi si fermò, e guadagnossi l'amore
di ognuno, ma spezialmente di <i>Landone</i>
conte ossia principe di quella città, e
di <i>Landolfo</i> vescovo di lui fratello, perchè
era giovinetto di bello aspetto, di alta
statura e di tal robustezza, che gittava
la targa ossia lo scudo (se pure non è
scorretta quella parola) fin sopra l'anfiteatro
di Capua, ch'era allora in piedi,
edificio di mirabil altezza e di non minor
bellezza, del quale negli anni addietro eruditamente
fece un trattato il canonico
Simmaco Mazocchi. Stavano coll'occhio
aperto <i>Pietro</i> e <i>Ademario</i>, osservando gli
andamenti del giovane lor collega Sicone,
nè piacendo loro tanta sua intrinsechezza
coi Capuani, spedirono colà gente sperta
nelle iniquità, che segretamente gli diedero
da bere, e il mandarono al mondo
di là. Da un placito <span class="fnote">[Chron. Vulturnens. P. II, tom. 1 Rer. Ital.]</span> tenuto nel territorio
di Balva o Valva, città allora del
ducato di Spoleti, confinante a Sulmona,
si raccoglie che in questi tempi era
<i>duca di Spoleti Guido</i>, del quale già parlammo
all'anno 843. Per ordine dell'imperador
Lodovico e di esso Guido, tenuto
fu quel giudizio, e v'intervenne anche
<i>Arnolfo vescovo</i> di Balva.
</p>

<hr />
</div>

<div class="chapter">
<h2 class="hidden" id="DCCCLIV">DCCCLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCLIV</span>. Indizione <span class="scp">II</span>.</td>
  </tr>
  <tr>
    <td><span class="smcap">Leone IV</span> papa 8.</td>
  </tr>
  <tr>
    <td><span class="smcap">Lottario</span> imper. 35, 32 e 15.</td>
  </tr>
  <tr>
    <td><span class="smcap">Lodovico II</span> imperad. 6 e 5.</td>
  </tr>
</table>

<p>
Correvano già quarant'anni che la
città di Centocelle, colle mura per terra,
e dagli abitanti fuggiti, per timore de' Saraceni,
abbandonata, era divenuta un deserto <span class="fnote">[Anastas. Bibliothec., in Vita Leon. IV.]</span>.
I suoi cittadini, a guisa di fiere,
abitavano per gli boschi e monti, e neppur
ivi si tenevano sicuri. Pensava tutto
dì il vigilantissimo <i>papa Leone</i> alla maniera
di sovvenir alle miserie e al bisogno
di questi suoi sudditi. Ispirato da Dio,
fece cercare un sito proprio per fondarvi
<span class="pagenum" id="Page_671">[671]</span>
una nuova città, dove fosse abbondanza
di acque e comodo per mulini. Si ritrovò
questo dodici miglia lungi dalla suddetta
città di Centocelle, e però quivi con tutto
vigore fu dato principio alla fabbrica delle
mura, delle porte, chiese e case; e
compiuto il lavoro, vi si portò il papa a
visitarlo e benedirlo, con ordinar che tal
città portasse da lì innanzi il nome di
<i>Leopoli</i>. D'essa oggidì forse non resta
vestigio. E perciocchè quegli abitanti col
tempo dovettero tornare alla città vecchia
di Centocelle, però giustamente si
può conghietturare che il nome di <i>Centocelle</i>
si mutasse nel moderno di <i>Cività
Vecchia</i>. Restò in quest'anno alquanto
turbata la buona armonia fra <i>Lottario imperadore</i>
e il <i>re Lodovico</i> suo fratello <span class="fnote">[Annales Franc. Bertiniani.]</span>.
Una parte del popolo di Aquitania, disgustata
del <i>re Carlo Calvo</i>, mandò ad esibirsi
pronta a ricevere per suo re <i>Lodovico</i>
figliuolo di esso <i>Lodovico re della
Germania</i>. Non lasciò l'ingorda ambizione
cadere per terra cotal offerta. Andò
esso giovane Lodovico, e fu accettato da
quella fazione. Mise questa novità il cervello
a partito del re Carlo; e però si
strinse in lega particolare coll'imperador
Lottario, al quale neppur piacea che il
fratello Lodovico volesse accrescere la
sua potenza collo spoglio degli altri fratelli.
Passò il re Carlo in Aquitania collo
esercito suo, ma non altro fece che mettere
a fuoco parte del paese. Essendovi
nondimeno ritornato con più forze <span class="fnote">[Annal. Franc. Fuldenses.]</span>,
e scorgendo il giovane Lodovico che non
mancavano nell'Aquitania varii popoli
contrarii ai di lui disegni, abbandonò quell'impresa
e tornossene a casa: e tanto
più perchè <i>Pippino</i> figliuolo del già <i>re
Pippino</i>, scappato dal monistero, dove
stava rinchiuso, fu ben accolto dalla maggior
parte degli Aquitani. Per cagione di
tali turbolenze seguì nell'anno presente
un abboccamento fra i due fratelli <i>Lottario
imperadore</i> e <i>Lodovico re</i> di Germania.
<span class="pagenum" id="Page_672">[672]</span>
Sulle prime passarono fra loro delle
parole calde; ma in fine si rappezzò la
buona amicizia: del che prese molta gelosia
e sospetto il <i>re Carlo Calvo</i>. In quest'anno,
secondo i conti di Camillo Pellegrino,
terminò il corso di sua vita <i>Radelgario</i>
principe di Benevento. Ma forse
all'anno precedente si dee riferire
la sua morte <span class="fnote">[Erchempertus, Hist., cap. 20.]</span>. Ebbe per successore
<i>Adelchi</i> ossia <i>Adelgiso</i> suo fratello, uomo
di costumi dolci e mansueti, e sì cortese,
che non v'era persona che non lo amasse.
Contuttociò, a cagion de' Saraceni e
della division del ducato, ogni dì più andavano
peggiorando gli affari in quelle
contrade. Nè si dee tralasciare che in
questi tempi, per quanto eruditamente
osservò il padre Mabillone <span class="fnote">[Mabillonius, in Annal. Benedictin. lib. 34,
cap. 72.]</span>, fioriva in
Roma <i>Giovanni Diacono</i> della santa Chiesa
romana, autor della vita di san Gregorio
Magno e d'altre opere, delle quali fa
menzione la storia letteraria. Da un placito,
che si legge nella Cronica del monistero
di Volturno <span class="fnote">[Chron. Volturnens., P. II, tom. 1 Rer. Ital.]</span>, si raccoglie che in
questi tempi era tuttavia duca di Spoleti
Guido, di cui fu fatta menzione nell'anno
antecedente. In quest'anno noi troviamo
Lodovico II Augusto in Brescia nel dì 13
di giugno, dove con suo diploma confermò
i beni della chiesa di Novara a <i>Dodone</i>
vescovo. In esso egli s'intitola <i>imperadore
augusto, e figliuolo dell'invittissimo
signore Lottario imperadore</i>.
</p>

<hr />
</div>

<div class="chapter">
<h2 class="hidden" id="DCCCLV">DCCCLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLV</span>. Indizione <span class="scp">III</span>.</td>
  </tr>
  <tr>
    <td><span class="smcap">Benedetto</span> III papa 1.</td>
  </tr>
  <tr>
    <td><span class="smcap">Lodovico</span> II imper. 7, 6 e 1.</td>
  </tr>
</table>

<p>
Avvenne in quest'anno in Roma un
accidente fastidioso, di cui ci ha informati
il solo Anastasio bibliotecario <span class="fnote">[Anastas. Biblioth., in Vita. Leonis IV.]</span>.
Daniello maestro de' militi, ossia uno dei
generali delle milizie, andò a trovare lo
<span class="pagenum" id="Page_673">[673]</span>
<i>imperador Lodovico</i>, e gli rivelò che Graziano
superista della città di Roma, creduto
da esso Augusto uomo fedele nel di
lui servigio, nella propria casa di esso
Daniello avea detto a lui solo: <i>Che i
Franchi</i> (ossia <i>Franzesi</i>) <i>niun bene faceano,
niun aiuto davano al popolo romano</i>
(maltrattato o minacciato tutto dì dai
Saraceni), <i>e che piuttosto colla forza lo
spogliavano delle loro sostanze. Perchè
non chiamiamo piuttosto i Greci, trattando
con esso loro un accordo di pace, e non
ci leviamo di sotto al regno e alla signoria
de' Franchi e della sua gente? Quare
non advocamus Graecos, cum eis foedus
componentes, et Francorum regem et gentem
de nostro regno et dominatione non
expellimus?</i> Di più non occorse perchè
l'Augusto Lodovico andasse nelle furie, e
senza perdere tempo s'incamminasse alla
volta di Roma con delle soldatesche, come
si può credere, ma senza far precedere,
giusta il costume, le lettere di avviso
al papa e al senato romano. Contuttociò
il buon papa <i>Leone IV</i> il ricevette
coi soliti onori sopra le scalinate della
basilica di san Pietro; e udite le sue querele,
cercò di placarlo colle più dolci parole
che seppe adoperare. In uno dei
giorni appresso lo stesso imperadore, assiso
col pontefice e con tutti i baroni romani
e franzesi, tenne un solenne giudizio
nella sala già fabbricata da papa Leone
III. Quivi Daniello pubblicamente disse:
<i>Iste Gratianus habuit mecum consilium,
hanc romanam terram de vestra tollere
potestate, et Graecis tradere illam.</i> Allora
non solamente Graziano, ma i nobili
romani tutti, alzatisi in piedi davanti
all'imperadore, gridarono che costui
mentiva, e non essere vero in conto alcuno
ciò ch'egli diceva. Mancavano a
Daniello i testimoni per provare l'accusa;
e però come calunniatore secondo le
leggi romane fu giudicato reo, ed egli
stesso confessò il fallo; dopo di che fu
dato in mano a Graziano, acciocchè ne
facesse quel che gli parea. Ma avendolo
poi l'imperadore chiesto in grazia, ed essendosene
<span class="pagenum" id="Page_674">[674]</span>
contentato Graziano, costui
restò liberato dal pericolo della morte.
Se ne tornò a Pavia l'imperadore, e tal
fine ebbe un sì delicato affare, dal quale,
siccome avvertirono il padre Pagi e l'Eccardo
chiaramente si deduce la sovranità
degl'imperadori di que' tempi in Roma
stessa e nel suo ducato. Poco stette dipoi
il sommo pontefice <i>Leone IV</i> ad essere
chiamato da Dio al premio delle fatiche
da lui sostenute in un sì affannoso
pontificato. Accadde la morte sua nel dì
17 di luglio; ma dura e durerà la memoria
di questo papa, insigne per tante opere
della sua pia munificenza descritte
lungamente da Anastasio, ossia dall'autore
della sua vita, ma più per la santità
del viver suo, per cui meritò di essere
registrato nel catalogo de' santi. A questo
pontefice (piuttosto che a papa Leone
terzo) credono gli eruditi, che si abbiano
a riferir due squarci di lettere scritte,
secondo Graziano <span class="fnote">[Gratian., cap. 9, Dissert. X, et cap. 14, 2,
n. 17.]</span>, a <i>Lottario</i> e <i>Lodovico
imperadori</i>, nel primo de' quali son
le seguenti parole: <i>De capitulis vel praeceptis
imperialibus vestris vestrorumque
praedecessorum irrefragabiliter custodiendis
et conservandis, quantum valuimus et
valemus, Christo propitio, et nunc et in
aevum nos conservaturos, modis omnibus
profitemur. Et si fortasse quilibet alter vobis
dixerit, vel dicturus est, sciatis, eum
pro certo mendacem.</i> Nel secondo si leggono
quest'altre: <i>Nos si incompetenter aliquid
egimus, et subditis justae legis tramitem
non conservavimvs, vestro, ac missorum
vestrorum cuncta volumus emendare
judicio. Inde magnitudinis vestrae magnopere
clementiam imploramus, ut tales ad
haec, quae diximus, perquirenda missos
in his partibus dirigatis, qui Deum per
omnia timeant, et cuncta (quemadmodum
si vestra praesens fuisset imperialis gloria)
diligenter exquirant. Et non tantum
haec sola, quae superius diximus, quaerimus,
ut examussim exagitent, sed sive
minora, sive etiam majora illis sint de nobis
<span class="pagenum" id="Page_675">[675]</span>
indicata negotia, ita eorum cuncta legitimo
terminentur examine, quatenus in posterum
nihil sit, quod ex eis indiscussum vel
inde finitum remaneat.</i> Passi tali servono
anche essi per farci sempre più intender
il sistema del governo temporale d'allora
in Roma.
</p>

<p>
Poco si tardò dopo la morte del santo
pontefice Leone a venire all'elezion del successore:
e questi fu <i>Benedetto III</i>, cardinale
del titolo di san Calisto. Non già la papessa
Giovanna, come una volta fu creduto,
allorchè per l'ignoranza de' popoli si
poteano spacciare ed erano buonamente
ricevute anche le più spallate favole. Tale
in fatti è ancor questa, nata solamente
nel secolo decimoterzo, ma oggidì talmente
confutata, e riconosciuta fin dai
nemici della religion cattolica, che si
renderebbe ridicolo chi assumesse di più
sostenerla, o di maggiormente screditarla
ed abbatterla. Ma l'assunzione di esso
papa Benedetto non passò senza contrasto.
Eravi una fazion contraria di Romani
che segretamente teneva per Anastasio
prete cardinale, già scomunicato e
deposto nel concilio romano, e adoperò
quante cabale potè per innalzarlo in questa
congiuntura. Racconta Anastasio che
eletto papa Benedetto, <i>Clerus et cuncti
proceres decretum componentes propriis
manibus roboraverunt, et ut consuetudo
prisca poscit, invictissimis Lothario ac
Ludovico destinaverunt Augusti</i>; il che ci
fa sempre più intendere ch'era antico il
costume, e tuttavia si osservava, di non
consecrare il papa eletto, se non dappoichè
informatone l'imperadore, prestava
l'assenso suo. L'incarico di portar questo
decreto alla corte imperiale fu dato
a <i>Niccolò vescovo</i> di Anagni e a <i>Mercurio</i>
maestro de' militi, cioè generale dell'armi,
i quali arrivati a Gubbio trovarono il
vescovo di quella città <i>Arsenio</i>, che li
guadagnò in favore dello scomunicato
Anastasio. Pervenuti alla corte di Lodovico
Augusto, in vece di promuovere gli
interessi di Benedetto eletto, si studiarono
di guadagnar la protezion di lui per
<span class="pagenum" id="Page_676">[676]</span>
mettere esso Anastasio nella cattedra di
san Pietro, con rappresentargli probabilmente
che la seguita elezione era stata
o simoniaca, o violenta, contuttochè il
vero fosse che Benedetto avea fatta gran
ripugnanza ad accettare il peso del pontificato.
Spedì l'imperadore i suoi messi,
i quali non sì tosto furono giunti alla
città di Orta, che videro venir varii nobili
de' primarii di Roma, tutti fautori di
Anastasio; e poscia in vicinanza di Roma
con loro si unirono <i>Rodoaldo vescovo
di Porto ed Agatone vescovo</i> di Todi.
Intanto l'eletto papa Benedetto inviò incontro
ai ministri imperiali due vescovi,
ma questi contra l'intenzione dell'imperadore
furono ritenuti e consegnati
alle guardie. Nel giorno seguente andò
ordine per parte di essi ministri a tutto
il clero, senato e popolo romano di venir
loro incontro sino a Ponte Molle,
per intendere i comandamenti dell'imperadore.
Così fecero, senza sapere che
inganno fosse preparato. Con questo solenne
accompagnamento l'accecato dalla
sua ambizione Anastasio entrò nella basilica
vaticana, poscia occupò il palazzo
lateranense, e fatto spogliar Benedetto
degli abiti pontificali, con istrapazzi non
pochi il fece ritener sotto buona guardia.
Allora furono incredibili gli urli e i pianti
del clero e popolo, il quale nel giorno
appresso si raunò nella chiesa di santa
Emiliana, dove si portarono anche i ministri
imperiali con grande alterigia, accompagnati
da una copiosa frotta di armati,
sperando pure o procurando d'indurli
ad eleggere il suddetto miserabil
Anastasio. Ma si trovò ne' vescovi specialmente,
e poi nel resto del clero e popolo
tal costanza in quel giorno e nel
seguente, gridando tutti di voler Benedetto,
e di essere pronti piuttosto a morire
che ad accettare l'indegno personaggio
loro proposto, che gli uffiziali
dell'imperadore convennero nel loro
sentimento, e fatto cacciar fuori del palazzo
Anastasio suddetto, rimisero in libertà
Benedetto. Dopo tre giorni di digiuno
<span class="pagenum" id="Page_677">[677]</span>
fu solennemente confermata l'elezion
di esso Benedetto, ed egli susseguentemente
nel dì 24 di settembre consecrato,
diede l'assoluzione a chiunque
pentito la dimandò, fuorchè al vescovo
di Porto.
</p>

<p>
Nel quarto dì di febbraio dell'anno
presente fu celebrato in Pavia un concilio <span class="fnote">[Labbe, Concil., tom. 8.]</span>
di molti vescovi, presidenti del
quale furono <i>Angilberto arcivescovo</i> di Milano,
<i>Andrea patriarca di Aquileia</i> (quando
non si ammetta <i>Andrea II</i> fra que' patriarchi,
questo nome si dee credere posto
in vece di <i>Teutimaro</i>; oppure quel
concilio appartiene ad altro anno) e
<i>Giuseppe</i> vescovo d'Ivrea, arcicappellano
della corte cesarea. Truovansi in esso
pubblicati alcuni bei regolamenti per la
disciplina ecclesiastica. Ed altri in fine ne
aggiunse l'Augusto Lodovico, spettanti
al buon governo civile, da me <span class="fnote">[Rer. Ital., Part. II, tom. 1 Leg. Langobard.]</span> dati
alla luce fra le leggi longobardiche. Truovasi
dipoi esso imperadore da lì a quattro
giorni in Mantova, da che si legge
un suo diploma <span class="fnote">[Antiq. Ital., Dissert. XIX, pag. 55.]</span>, dato in quella <i>città VI
idus februarii dell'anno presente</i>, in favore
di <i>Rorigo vescovo</i> di Padova. Questo
poi fu l'anno in cui <i>Lottario Augusto</i>
suo padre cominciò a sentir sopra di
sè la mano di Dio, e a riconoscere ch'era
mortale. Assalito da una lenta malattia,
cercò indarno medici che sapessero l'arte
di guarirlo. Un tale avviso servì di
sprone al suddetto <i>imperador Lodovico</i> per
desiderare un abboccamento con <i>Lodovico
re</i> di Germania suo zio, affine di averlo
favorevole, ogni qual volta mancasse
di vita suo padre. Secondo le notizie recate
da Gian-Giorgio <span class="fnote">[Eccard., Rer. Franc., lib. 30.]</span>, Eccardo seguì
il loro congresso in Trento. Ivi si trattò
di molti affari utili alla Cristianità, ed
amendue si partirono di là in buona concordia.
Crescendo intanto ogni dì più la
infermità dell'imperadore Lottario, ed
accortosi egli di camminare a gran passi
<span class="pagenum" id="Page_678">[678]</span>
verso il sepolcro, seriamente pensò a
prendere congedo dal mondo, e insieme
a profittar di questo poco tempo per far
penitenza de' molti suoi eccessi, e poter
comparire in morte diverso da quello
ch'era stato in vita <span class="fnote">[Annal. Franc. Metenses. Erchemp., Hist.,
cap. 19.]</span>. Convocata una
dieta de' suoi baroni, divise i regni fra i
tre suoi figliuoli legittimi. A <i>Lodovico II</i>
già dichiarato imperadore, confermò il
dominio dell'Italia. A <i>Lottario</i> suo secondogenito
lasciò la Francia di mezzo,
cioè il regno situato fra il Reno e la Mosa,
di cui si è parlato all'anno 843. Dal
nome di questo giovane re cominciò poi
quell'ampio tratto di paese ad appellarsi
<i>Lottaringia</i>, che noi ora diciamo <i>Lorena</i>, se
non che la moderna Lorena è una parte
picciolissima dell'antica. A <i>Carlo</i> suo terzogenito
lasciò il regno della Provenza.
Questi da Erchemperto vien chiamato
<i>Carletto</i>. Dopo di questo l'Augusto Lottario
passò al celebre monistero di Prumia,
nella diocesi di Treveri, e quivi preso
l'abito monastico con tutta umiltà,
rinunziò affatto agli affari del mondo
presente, ed attese a prepararsi per l'altro.
Da lì appunto a sei giorni, nel dì 28
di settembre, finì di vivere; principe saggio
in morte, ma non così in vita, che
a molte virtù accoppiò maggior numero
di vizii, nè mai meritò di essere messo
nel ruolo de' santi, come han fatto i
buoni monaci, solamente perchè incalzato
dalla vicina morte, per qualche
giorno portò le divise di monaco. Fu egli
il primo, a mio credere, che introdusse,
oppur dilatò in Italia l'abuso, tanto tempo
prima cominciato in Francia, di dare
in commenda i monisteri non men dei
monaci che delle monache, ai vescovi e
ad altri ecclesiastici, e insino alle imperadrici
e alle principesse reali, e fino ai
secolari di corte o della milizia: abuso,
dissi, che durò poi, anzi smisuratamente
crebbe negli anni susseguenti, più forza
avendo i cattivi che i buoni esempli nel
<span class="pagenum" id="Page_679">[679]</span>
cuore guasto degli uomini. Nell'epitaffio
di questo principe si legge:
</p>

<div class="poem">
<p><i>Qui Francis, Italis, Romanis praefuit ipsis.</i></p>
</div>

<p>
Anche il Blanc <span class="fnote">[Blanc, des Monnoyes de Rois.]</span> pubblicò una sua
moneta, nel cui diritto sta HLOTHARIVS
IMP. AV., e nel rovescio VENECIA.
Pensò l'Eccardo <span class="fnote">[Eccard., Rer. Franc., lib. 31, cap. 2.]</span> bastante questa moneta
a farci conoscere che la città di Venezia
fosse in que' tempi sottoposta al
dominio dei re franchi. Ma ciò è lontano
dal vero. Dagli stessi diplomi degl'imperadori
franzesi, citati dal Dandolo <span class="fnote">[Dandulus, tom. 11 Rer. Italicar.]</span>,
chiaramente si ricava che quell'inclita
città era esclusa dal regno d'Italia; e se
riconosceva superiore, questi era tuttavia
l'imperador de' Greci. La <i>Venecia</i> di
quella moneta altro non è che la città di
Vannes in Francia, appellata dai Latini
Venecia. Così nelle monete d'allora s'incontra
VIRDVNVM, CAMERACVS, MEDIOLANVM,
perchè quivi furono esse
battute.
</p>

<hr />
</div>

<div class="chapter">
<h2 class="hidden" id="DCCCLVI">DCCCLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLVI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Benedetto III</span> papa 2.</td>
  </tr>
  <tr>
    <td><span class="smcap">Lodovico II</span> imperad. 8, 7 e 2.</td>
  </tr>
</table>

<p>
Ci fan sapere gli Annali di san Bertino <span class="fnote">[Annales Francor. Bertiniani.]</span>
che l'imperator <i>Lodovico II</i> restò
mal soddisfatto della division fatta dal
padre dei suoi stati. Pretendeva egli che
l'Italia fosse a lui pervenuta per donazione
dell'avolo suo <i>Lodovico Pio</i>: però
chiedeva, qual fosse la parte che gli dovea
toccare della eredità paterna, quando gli
altri due fratelli aveano assorbito tutti
gli stati d'oltramonti. Ne fece querela
presso dei re suoi zii, cioè di <i>Lodovico re
di Germania e di Carlo Calvo re di Francia</i>;
ma indarno la fece. Erano prima di
lui ricorsi i primati della Lorena ad esso
re Lodovico, per assicurar quel regno
nella persona del giovane re <i>Lottario</i>, e
<span class="pagenum" id="Page_680">[680]</span>
il trovarono, o il renderono favorevole
ai lor desiderii. Nel maggio di quest'anno,
per gli diplomi rapportati dal Margarino <span class="fnote">[Margarinius, Bullar. Casinens., tom. 2.]</span>,
si conosce che il suddetto imperadore
fu in Brescia, dove confermò a <i>Gisla</i>
sua sorella, dimorante nell'insigne monistero
di santa Giulia, la signoria ossia il
governo di quel sacro luogo, e ratificò
eziandio i privilegii del medesimo. Abbiamo
anche da Andrea Dandolo <span class="fnote">[Dandul., in Chr., tom. 12 Rer. Italic.]</span> ch'egli si
trovava in Mantova, allorchè <i>Pietro</i> doge
di Venezia gli spedì per suo legato un certo
Deusdedit, ed ottenne la conferma dei privilegii
e delle esenzioni de' beni che il clero
e popolo di Venezia possedevano negli stati
dell'imperio, ossia del regno d'Italia. E perciocchè
anche allora si considerava qual
cosa rara essa città di Venezia, fabbricata
in mezzo all'acque del mare, il medesimo
Augusto coll'<i>imperadrice Angilberga</i> sua
moglie volle visitarla. Vennero loro incontro
i due dogi, cioè il suddetto <i>Pietro</i> e
<i>Giovanni</i> suo figliuolo, sino a san Michele
di Brondolo con suntuoso accompagnamento,
e fecero loro quanto onore poterono.
In segno poi di amore e di pace esso
Augusto tenne al sacro fonte un figliuolo
del medesimo doge Giovanni. Non so io
l'anno preciso in cui succedette un fatto
narrato dall'Anonimo salernitano <span class="fnote">[Anonymus Salern., Paralipom., cap. 79.]</span>. Certo
fu dappoichè <i>Adelgiso</i> fu divenuto principe
di Benevento. Ora egli racconta che <i>Pietro</i>
(non è chiaro, se allora o se poi)
<i>principe di Salerno</i> confermò l'amicizia e
lega coi Beneventani. Raunato poscia un
copioso esercito di Salernitani, insieme
coll'oste di Benevento condotta dal suddetto
principe Adelgiso, amendue passarono
alla volta di Bari con pensiero di
formarne l'assedio, e di levare ai Saraceni
quel nido, occasione di tante sciagure
alle lor contrade. Ma vennero loro incontro
con grande strepito quelle barbare
schiere, e in un momento attaccarono la
zuffa. Riuscì questa assai calda, e in fine
tal fu il valore de' Longobardi, che i
<span class="pagenum" id="Page_681">[681]</span>
Saraceni furono obbligati a piegare e a
prendere la fuga. Quand'ecco giugnere
una fresca e poderosa brigata d'altri
Saraceni, che dando addosso agli stanchi
Cristiani, gli sbaragliò. Molti restarono nel
campo estinti; gli altri, e parte d'essi
feriti, si diedero alle gambe. Orgogliosi per
questa vittoria i Saraceni, scorsero dipoi
per gli principati di Benevento e di Salerno,
uccisero non poche persone, menarono
in ischiavitù le lor mogli e figliuoli;
e carichi in fine d'immenso bottino, se
ne ritornarono a Bari. In quest'anno poi,
secondo i conti di Camillo Pellegrino <span class="fnote">[Erchempert., Chron. c. 27. Chron. Vulturn.
P. II, tom. 1 Rer. Ital.]</span>,
la città di Sicopoli fabbricata dai Capuani,
o per accidente, oppure per iniquità
di taluno, interamente fu desolata da un
incendio, di maniera che non vi restò in
piedi se non il palazzo del vescovo, cioè
di <i>Landolfo vescovo di Capua</i>, fratello di
Pandone conte ossia principe di quella
città. Allora Landone e gli altri suoi
fratelli presero la risoluzione di abbandonar
quel sito montuoso, e di calare al
piano col popolo. Diedersi infatti a fabbricare
presso il ponte Casalino del fiume
Volturno una città nuova, a cui posero il
nome di <i>Capua nuova</i>, che è la Capua di
oggidì, lontana tre miglia dall'antica desolata
Capua. Potrebbe nondimeno essere
che più tardi succedesse la fabbrica di
questa città, scrivendo Giovanni monaco,
autore della Cronaca di Volturno, che
<i>Landolfo conte di Capua</i> nell'anno 841,
abbandonata Capua vecchia, portossi ad
abitare nel monte Triflisco, con altro
nome chiamato Sicopoli, e da lì a tre anni
morì, cioè più tardi di quel che suppose
Camillo Pellegrino. Poscia <i>Landone</i> conte
suo figliuolo abitò in Sicopoli per anni
tredici ed otto mesi, dopo i quali rimase
quella città affatto consumata dal fuoco.
Il perchè avendo tenuto consiglio co' suoi
fratelli <i>Landenolfo</i>, <i>Pandone</i> e <i>Landolfo</i>
vescovo, edificarono Capua nuova al
piano, dove signoreggiò esso Landone
per anni tre e mesi otto. Ed allora i
<span class="pagenum" id="Page_682">[682]</span>
Capuani cominciarono ad avere infinite
guerre coi Napoletani. Nè si dee tacere
che in quest'anno venne a Roma per sua
divozione <span class="fnote">[Anastas. Biblioth., in Vit. Benedicti III.]</span> <i>Etelvolfo</i> re dei Sassoni
occidentali in Inghilterra, e portò dei
gran regali alla basilica di san Pietro.
Passando poi nel suo ritorno per la Francia,
prese per moglie <i>Giuditta</i> figliuola
del re <i>Carlo Calvo</i>, e la condusse ai suoi
paesi. Ma poco sopravvisse, perchè nell'anno
858 fu rapito dalla morte. Patì la
città di Roma nel gennaio di quest'anno
una fiera inondazione del Tevere, alla
quale tenne dietro la pestilenza, per cui
perì una gran quantità di persone. Abbiamo
anche dagli Annali di san Bertino
che in quest'anno <i>Saraceni de Benevento
Neapolim fraude adeuntes, vastant, diripiunt,
et funditus evertunt</i>. Probabilmente
vuol dire che toccò questo flagello
al territorio, ma non già alla città di
Napoli.
</p>

<hr />
</div>

<div class="chapter">
<h2 class="hidden" id="DCCCLVII">DCCCLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLVII</span>. Indizione <span class="scp">V</span>.</td>
  </tr>
  <tr>
    <td><span class="smcap">Benedetto III</span> papa 3.</td>
  </tr>
  <tr>
    <td><span class="smcap">Lodovico II</span> imp. 9, 8 e 3.</td>
  </tr>
</table>

<p>
Due strepitose brighe in questi tempi
insorsero che diedero per gran tempo
da faticare alla sede apostolica. Avea
nell'anno antecedente <i>Lottario</i> re della
Lottaringia, ossia della Lorena, fratello
dell'imperador <i>Lodovico</i>, presa per moglie
<i>Teotberga</i>, e dichiaratala regina. Ma
egli anche prima teneva un segreto legame
di affetto con Gualdrada sua concubina.
Gli Annali bertiniani <span class="fnote">[Annales Franc. Bertiniani.]</span> notano,
che vivendo anche <i>Lottario Augusto</i> suo
padre, egli menava una vita dissoluta
negli adulterii. Poi soggiungono, che prevalendo
le fiamme della sua impurità e
l'attaccamento a Gualdrada, cominciò
ben tosto, cioè nell'anno presente, a rigettar
dal suo letto, e poi dalla corte la
regina Teotberga; il che cagionò dei gravi
sconcerti, de' quali parla a lungo la
storia ecclesiastica. Peggiore di lunga
<span class="pagenum" id="Page_683">[683]</span>
mano fu l'altro affare. Passava da gran
tempo buona armonia e unità di dottrina
fra la santa sede romana e i patriarchi
d'Oriente <span class="fnote">[Nicetas, in Vit. S. Ignatii.]</span>, ed allora spezialmente sedeva
nella cattedra di Costantinopoli <i>Ignazio</i>
personaggio di santa vita. Perchè
questo zelantissimo pastore non volle
condiscendere ad alcune empie dimande
dell'imperador <i>Michele</i>, fu deposto; e
<i>Fozio</i>, uomo laico di gran sapere, ma di
maggiore ambizione, e mirabile imbroglione
di questi tempi, che avea soffiato
segretamente in quel fuoco, seppe così
bene adoperarsi, che venne ad occupare la
sedia patriarcale tolta al vero pastore. Di
qui ebbe principio lo scisma de' Greci, che
cessò bene da lì a qualche tempo, ma non
ne seccarono mai le radici, le quali risorsero
poi più vigorose che mai nel secolo
undecimo, e durano tuttavia con lagrimevol
separazione dei Greci dalla Chiesa
romana maestra di tutte l'altre. Non si
può dire quante cure costasse, quanti
affanni ai papi susseguenti una tal mutazione
di cose nella real città e Chiesa di
Costantinopoli. Ne accenneremo qualche
altra notizia andando innanzi, con riserbarne
il disteso racconto a chi vorrà
consultar sopra ciò la storia ecclesiastica.
Nell'anno presente ancora, secondo gli
Annali di san Bertino, l'<i>imperador Lodovico</i>
fece un abboccamento con <i>Lodovico
re della Germania</i> suo zio, e fra di loro
fu conchiuso, o confermato un trattato
di lega. Quest'anno riferisce il padre
Mabillone <span class="fnote">[Mabillonius, in Annal. Benedictin. ad
ann. 857.]</span> un avvenimento preso dall'Italia
sacra dell'Ughelli <span class="fnote">[Ughell., Ital. Sacr., tom. 2, in Episc. Ferrariens.]</span>, cioè la fabbrica
del monistero di san Bartolomeo
di Ferrara, e la presa e distruzion di Comacchio
fatta dalle armi de' Veneziani,
irritati perchè <i>Marino conte</i> di quella città
avesse carcerato Badoario nipote di
<i>Giovanni</i> doge di Venezia, nell'andare
ch'egli faceva a Roma, e datagli anche
<span class="pagenum" id="Page_684">[684]</span>
una ferita, per cui si morì. Ma quel racconto
è sporcato da non poche favole;
e l'affare di Marino conte, siccome vedremo,
accadde circa l'anno 881. Intanto
i Normanni flagellavano a più non
posso la Francia, con aver portata la
desolazione fino alla stessa città di Parigi,
e a quelle di Tours, Blois, Roano,
Beauvais, ed altre. E che parte d'essi ancora
giugnesse per mare a danneggiar
l'Italia, si raccoglie dalla storia della
traslazione di san Filiberto abbate, data
alla luce da esso padre Mabillone <span class="fnote">[Mabillonius, Saecul. IV Benedictin., P. I.]</span>. Le
traslazioni appunto dei corpi de' santi in
questi tempi seguitavano ad essere frequenti
in Francia e in Germania, cercando
tutti di mettere in salvo le reliquie
de' loro santi, e di sottrarle alla rabbia
de' Normanni, tutti allora gente pagana
e nemica del nome cristiano.
</p>

<hr />
</div>

<div class="chapter">
<h2 class="hidden" id="DCCCLVIII">DCCCLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLVIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Niccolò</span> papa 1.</td>
  </tr>
  <tr>
    <td><span class="smcap">Lodovico II</span> imp. 10, 9, e 4.</td>
  </tr>
</table>

<p>
Giunse in quest'anno al fine di sua
vita il buon pontefice <i>Benedetto</i> III,
e, secondo
i conti del padre Pagi, succedette
la morte sua nel dì 8 di aprile <span class="fnote">[Anastas. Biblioth. in Vit. Nicolai I.]</span>. Insigni
memorie della sua pia munificenza
lasciò anch'egli verso le chiese di Roma.
Molto non era che l'<i>imperador Lodovico</i>
venuto a Roma per non so quali affari, ne
era anche partito. Ma non così tosto ebbe
intesa la perdita di questo dignissimo
papa, che frettolosamente se ne ritornò
a Roma per impedir le dissensioni e gli
scandali nell'elezione del nuovo pontefice.
Per quanto scrive Anastasio bibliotecario,
restò di concorde volere del clero,
de' nobili e del popolo romano eletto
pontefice <i>Niccolò I</i> diacono, personaggio
di sangue nobile e più nobile per gli suoi
virtuosi costumi. Ma negli Annali bertiniani
si legge, ch'egli <i>Praesentia magis ac
favore Ludovici regis et procerum ejus,
quam cleri electione substituitur</i>. E riuscì
<span class="pagenum" id="Page_685">[685]</span>
uno de' più riguardevoli papi che s'abbia
avuto la Chiesa di Dio. La sua consecrazione
fu fatta nella basilica vaticana nel
dì 27 d'aprile; dopo di che condotto alla
lateranense, quivi, con immenso giubilo
di tutta la città, fu coronato. Tre
giorni dopo la sua consecrazione pranzarono
insieme con somma carità il papa
e l'imperadore; e questi poi, fatta
partenza da Roma, andò a fermarsi ed
attendarsi colle sue genti ad un luogo
appellato Quinto. Colà volle portarsi per
fargli una visita il nuovo papa insieme
coi baroni romani. A tale avviso l'Augusto
Lodovico gli venne incontro, e a
piedi, presa la briglia del cavallo pontificio,
a guisa di un valletto addestrò esso
papa, per quanto si stende un tiro di saetta.
Dopo varii amichevoli ragionamenti,
e dopo un lauto convito nel padiglione
imperiale, il papa magnificamente regalato
dall'imperadore risalito a cavallo
tornossene a Roma. Accompagnollo per
buon tratto di strada l'imperadore anch'esso
a cavallo, finchè giunsero in una
larga campagna, dove esso Lodovico
smontato di nuovo, per alquanto spazio
l'addestrò, e dopo essersi più volte baciati,
finalmente si separarono. Abbiamo
poi dagli Annali di Fulda <span class="fnote">[Annal. Franc. Fulden. Annal. Franc. Bertiniani.]</span>, che trovandosi
nel febbraio dell'anno presente <i>Lodovico
re di Germania</i> nella città di Ulma,
quivi se gli presentarono due ambasciatori
dell'<i>imperador Lodovico</i> suo nipote,
cioè <i>Notingo vescovo</i> di Brescia ed <i>Eberardo
conte</i>, che si può francamente
credere quel medesimo che in questo
tempo era duca ossia marchese del Friuli.
Diede loro udienza, e li rimandò, senza
che si sappia il motivo di tale spedizione.
S'era fin dall'anno precedente ribellata
al re <i>Carlo Calvo</i> non poca parte
de' suoi popoli, al vedere che con saputa
di lui si commettevano assaissime iniquità,
e ch'egli quasi uomo da nulla non
si applicava a reprimere le incursioni
de' Normanni che mettevano sossopra il
<span class="pagenum" id="Page_686">[686]</span>
suo regno. Ricorsero costoro per aiuto
a <i>Lodovico re di Germania</i> e gli promisero
la signoria d'esso regno. Dicono che
egli avesse ribrezzo a prendere le armi
contra del fratello: tuttavia col pretesto
di sovvenire al bisogno de' popoli, ma in
fatti per appagar la sete della non mai sazia
ambizione passò con un grossissimo
esercito in Francia, e cominciò quivi a
far da padrone, con donar largamente
contadi, monisteri, ville regie e poderi a
chiunque abbracciava il suo partito: il
che fu cagione che il re Carlo Calvo si
fuggisse in Borgogna. Ma avendo licenziata
l'armata sua, e troppo fidandosi di
chi l'avea fatto colà venire, trovossi al
fine burlato, e gli convenne nell'anno
seguente tornarsene a casa assai malcontento
del colpo fallito. Non pochi vescovi
tennero saldo pel re Carlo, e giunsero
anche a scomunicar pubblicamente
esso re Lodovico. In favor suo parimente
si dichiarò <i>Lottario re della Lorena</i>,
fratello dell'imperador Lodovico, il quale
in quest'anno non potendo reggere
alle istanze de' suoi baroni, ripigliò bensì
in corte la regina <i>Teotberga</i>, ma, messe
a lei le guardie, non la lasciava parlare
se non con chi a lui parea.
</p>

<hr />
</div>

<div class="chapter">
<h2 class="hidden" id="DCCCLIX">DCCCLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLIX</span>. Indizione <span class="scp">VII</span>.</td>
  </tr>
  <tr>
  <td>  <span class="smcap">Niccolò</span> papa 2.</td>
  </tr>
  <tr>
    <td><span class="smcap">Lodovico II</span> imper. 11, 10 e 5.</td>
  </tr>
</table>

<p>
Erasi ritirato alle sue contrade di Germania
il <i>re Lodovico</i>, dopo la sua da tutti
biasimata spedizione contra del fratello
re <i>Carlo Calvo</i> <span class="fnote">[Annal. Francor. Fuldenses.]</span>; ma durava tuttavia
il bollore della contesa e disunion fra
loro. Di lui si parlava dappertutto con
grande discredito. Però in quest'anno
giudicò egli spediente d'inviare in Italia
<i>Teotone abbate</i> di Fulda, affinchè presentasse
all'<i>imperador Lodovico</i> suo nipote
e al sommo pontefice Niccolò un manifesto,
in cui si studiava di giustificar la
guerra da lui portata in Francia, adducendo
quelle ragioni che non mancano
<span class="pagenum" id="Page_687">[687]</span>
mai a chi cerca d'ingoiare l'altrui, e
spera anche d'abbagliar con parole il
giudizio di chi è spettatore o uditor di
tali tragedie. Fu l'abbate cortesemente
accolto non meno dal papa che dall'imperadore
presso i quali s'ingegnò il meglio
che potè di purgar dall'infamia il suo
re. Qual risposta contenessero le lettere
ch'egli riportò ad esso re Lodovico, nol
dice la storia. Ben si sa che si trattò
forte in quest'anno d'accordo fra quei
re, ma nulla si potè conchiudere, perchè
Lodovico pretendeva di sostener nel
possesso delle contee e de' beni da lui
donati le persone che s'erano dichiarate
in favor suo nel regno di Carlo; ma
Carlo non vi volle mai acconsentire.
<i>Guanilone arcivescovo</i> di Sens, che era
stato uno dei maggiori traditori del re
Carlo in quei torbidi, fu accusato per
questo in un concilio, ma quel furbo uomo
seppe trovar la maniera di rientrare
in grazia di lui. Fu di parere Papirio
Massone, seguitato poi dal cardinal Baronio,
che da questo <i>Guanilone</i> i romanzisti
franzesi e poscia gl'italiani prendessero
il nome di <i>Gano</i>, che vien sempre
rappresentato ne' romanzi per un perfido,
o per un traditore. Certamente <i>Gano</i>
si trova chiamato anche <i>Ganelone</i> in alcuni
romanzi. Non è da sprezzare una
tal coniettura, se non che Gano nei romanzi
vien fatto di schiatta <i>maganzese</i>,
cioè di <i>Magonza</i>, la quale città sempre è
rappresentata per traditrice alla casa reale
di Francia, ed uomo secolare, e non già
arcivescovo, e non già a' tempi di Carlo
Calvo, ma bensì a quei di Carlo Magno.
L'autore ancora degli Annali di san Bertino <span class="fnote">[Annales. Francor. Bertiniani.]</span>
ci ha conservata la notizia seguente.
Cioè che riuscì all'imperador
Lodovico di farsi cedere con un trattato
amichevole da <i>Carlo re di Provenza</i> suo
fratello quella porzion di stati ch'egli
godeva di qua dal monte Jura, e che abbracciava
le città di <i>Geneva</i> ossia Ginevra,
<i>Losanna</i> e <i>Seduno</i>, oggidì Sion, capitale
<span class="pagenum" id="Page_688">[688]</span>
de' Vallesi, coi loro vescovati, contadi
e monisteri. Ritenne Carlo in suo
potere solamente lo spedale del Monte
di Giove, e il contado pipincense, nome
forse corrotto, di cui non trovo chi ne
parli. Dagli stessi Annali abbiamo sotto
questo anno che <i>Nicolaus pontifex romanus
de gratia Dei et libero arbitrio, de veritate
geminae praedestinationis, et sanguinis
Christi, ut pro credentibus omnibus fusus
est, fideliter confirmat, et catholice
decernit</i>. Non ne fa menzione il cardinal
Baronio, non ne apparisce vestigio fra le
lettere di esso papa. Bollivano allora
queste spinose controversie nella Germania
e Francia tra <i>Gotescalco</i>, <i>Ratranno</i>
monaco di Corbeia, <i>Giovanni Scotto</i>, <i>Incmaro</i>
dottissimo arcivescovo di Rems, ed
altri. È da dolersi che non restino tali
scritti di questo dotto ed insigne pontefice.
Intanto piena era di calamità la
Francia per le incessanti rapine e stragi
che vi commettevano i Normanni. Nè
contenti que' barbari corsari di far provare
la lor crudeltà alle città confinanti
all'Oceano, passarono anche di qua dallo
Stretto, e salendo su pel Rodano, vi
saccheggiarono varie città, che punto
non s'aspettavano una sì fatta visita; e
senza volersi ritirare dal Mediterraneo
svernarono dipoi alla sboccatura di quel
fiume. Poco o nulla attendevano allora
l'imperadore e i re della schiatta franzese
ad aver forze in mare; ed in Francia
e Germania, in vece di darsi vicendevole
aiuto contra di quei cani, ad altro
non pensavano che ad ingrandirsi colle
spoglie de' fratelli o nipoti. Sarebbe da
desiderare che fosse più chiaro il testo
di Erchemperto <span class="fnote">[Erchempertus, His., cap. 25.]</span> là dove racconta
(sotto il presente anno, secondo i conti di
Camillo Pellegrino, ma forse più tardi),
che terminata la nuova città di Capua,
venne ad assediarla <i>Guido jam dictus cum
universis Tuscis</i>; e diedele grandi affanni,
perchè il popolo non voleva ubbidire,
per quanto sembra, a <i>Landone conte,</i>
<span class="pagenum" id="Page_689">[689]</span>
suo singolare amico, a cagione delle iniquità
che commetteano i due suoi fratelli
<i>Landolfo vescovo e Landonolfo</i>. Ma in
fine furono costretti a piegare il collo
sotto il giogo. Sora ed altre terre circonvicine,
tolte a Landonolfo, in vigore dei
patti furono consegnate a Guido: del
che Landonolfo concepì tanta afflizione
d'animo, che da lì a poco mori. Non
s'intende bene come passasse questo affare.
Cosimo della Rena <span class="fnote">[Rena, Serie de' Duchi di Toscana.]</span> per le suddette
parole di Erchemperto venne in sospetto
che Guido in questi tempi duca
di Spoleti fosse anche marchese della
Toscana. Ma non merita questa propria
locuzione che se ne faccia caso. Sappiamo
che altri scrittori riputarono il ducato
di Spoleti, ossia l'Umbria, parte della
Toscana. Ed è poi chiaro che <i>Adalberto I</i>
era allora duca e marchese d'essa Toscana,
trovandosi egli nelle carte degli
anni antecedenti e de' susseguenti in possesso
di quel governo. Vo io nondimeno
dubitando che questo assedio di Capua
succedesse in uno degli anni susseguenti.
</p>

<hr />
</div>

<div class="chapter">
<h2 class="hidden" id="DCCCLX">DCCCLX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLX</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Niccolò</span> papa 5.</td>
  </tr>
  <tr>
    <td><span class="smcap">Lodovico II</span> imp. 12, 11 e 6.</td>
  </tr>
</table>

<p>
Da un bel placito ch'io diedi alla luce <span class="fnote">[Rer. Italic, P. II, tom. 2, pag. 928.]</span>,
tratto dalle memorie del monistero
casauriense, vegniamo in conoscenza
che l'imperador Lodovico per la
<i>Romania</i> (oggidì Romagna) era venuto
nel ducato di Spoleti <i>pro justitiarum commoditate,
et malignorum astutia deprimenda</i>:
al che egli giornalmente faceva
attendere i suoi ministri. Giunto poi <i>intra
fines Haesinos, et Camertulos</i>, cioè
fra <i>Jesi</i> e <i>Camerino</i>, quivi ordinò che alzassero
tribunale <i>Vibodo</i> vescovo di Parma
(il quale troppo tardi vien supposto
dall'Ughelli <span class="fnote">[Ughell., Ital. Sacr., in Episcop. Parmensib.]</span> succeduto nella cattedra
parmigiana a <i>Rodoaldo</i>, cioè a chi non
fu mai vescovo di Parma) e <i>Adalberto
<span class="pagenum" id="Page_690">[690]</span>
contestabile</i> e <i>Vepoldo conte del palazzo</i>
ed <i>Eccideo coppier maggiore</i>, con altri.
Venne citato alla lor presenza <i>Ildeberto
conte, ad oppressiones, quas fecerat, emandandas</i>.
Aveva un certo Adalberto
ceduto all'imperadore tutti i suoi beni
posti <i>in finibus Italiae, Tusciae, Spoleti
et Romaniae</i>; ma con riceverli poi di
nuovo da lui a livello, sua vita natural
durante. Quindi gli avea o donati o conceduti
al suddetto <i>Ildeberto conte</i>, senza
permission dell'imperadore; e però fu
giudicato che quei beni tornassero in potere
e dominio d'esso Augusto. Forse fu
questo Ildeberto conte di Marsi. Tuttavia
ho io sospettato altrove che egli possa
essere stato duca di <i>Camerino</i>, perchè
conti erano spesse volte appellati anche
i duchi e marchesi. Un suo placito tenuto
in Marsi <span class="fnote">[Antiquit. Ital., Dissert. VI.]</span> nell'anno 850, si dice
scritto <i>anno comitatus ejus VII</i>. E potrebbe
essere che conte o duca ei fosse
in compagnia di <i>Guido</i>, da noi veduto
di sopra; perciocchè quel ducato soleva
essere governato da due duchi, non so
se in solido, oppure dall'uno di qua dall'Apennino
e dall'altro di là, veggendosi
da qui avanti due ducati di <i>Spoleti</i> e di
<i>Camerino</i>. Ma non ci somministra la storia
bastanti lumi per ben decidere questo
punto. Sotto quest'anno s'ha dagli
Annali di s. Bertino <span class="fnote">[Annal. Francor. Bertiniani.]</span> che <i>l'imperador
Lodovico suorum factione impetitur, et
ipse contra eos ac contra Beneventanos
rapinis atque incendiis desaevit</i>. Noi restiam
qui al buio, perchè di questo fatto
niuna spiegazione, anzi neppur memoria
ci han lasciato i pochi scrittori d'Italia,
de' quali si son salvate le storie. Forse
nel ducato di Spoleti s'era suscitata
qualche ribellione, e a questo fine colà
si portò l'imperador suddetto. Ma del
male fatto ai Beneventani in questi tempi
niun'altra testimonianza ci resta che
questa. Seguita poi a dire il suddetto storico
bertiniano che i Danesi, cioè i Normanni,
che aveano passato il verno alla
<span class="pagenum" id="Page_691">[691]</span>
foce del Rodano, alla prima stagione
vennero per l'Arno a Pisa, e quella città
con altre presero, misero a sacco e devastarono.
Se questo è vero, ben poca
cura doveano allora avere gli Italiani di
ritener ben fortificate e guernite di buone
mura le loro città: che non volavano
già, come gli uccelli per aria, quei Barbari;
e le mura d'una città bastavano,
massimamente in que' tempi, a fermar
l'empito d'ogni più poderoso esercito.
Sappiamo ancora dagli Annali di Fulda <span class="fnote">[Annal. Francor. Fuldenses.]</span>
che il verno di quest'anno fu sì
fiero che <i>Mare Jonium glaciali rigore ita
constrictum est, ut mercatores, qui nunquam
antea nisi vecti navigio, tunc in
equis quoque et arpentis mercimonia ferentes
Venetiam frequentarent</i>. Qui si
parla della città italica di Venezia, la cui
laguna anche nel rigoroso verno del 1709
talmente aggiacciata si vide, che su pel
ghiaccio dalle carrette e dai cavalli convenne
portarvi le mercatanzie e le provvisioni
del vitto.
</p>

<p>
Aggiungono gli Annali di Metz <span class="fnote">[Annal. Franc. Metenses.]</span>,
che il suddetto imperador Lodovico in
questo anno <i>plurima bella strenuissime
gessit adversus Sclavorum gentem</i>. È ben
da compiagnere la storia d'Italia, che ci
lascia per tanto tempo digiuni de' fatti ed
avvenimenti d'allora, con restarne solo
un qualche barlume presso gli storici
oltramontani; se non che Andrea, prete
italiano e scrittore di questo secolo, nella
sua storia breve <span class="fnote">[Andreas Presbyt., Chron., tom. 1 Rer. Germ.
Menckenii.]</span> attesta anch'egli
essere stata, <i>domni Hludovici imperatoris
anno X, Indictione octava</i>, cioè nell'anno
presente, tanta la neve caduta, e sì fuor di
misura il freddo, che perì gran copia di seminato,
e si seccarono le viti alla pianura,
e gelò nelle botti il vino. Dopo di che, un
cerio <i>Uberto</i>, dimentico dei tanti benefizii
a lui fatti dall'imperador Lodovico, e dei
giuramenti a lui prestati, unitosi coi Borgognoni,
se gli ribellò. Spedì Lodovico
<span class="pagenum" id="Page_692">[692]</span>
contra di lui <i>Conrado</i> colle sue milizie, e
bisognò venire ad un fatto d'armi, in cui
restò ucciso il suddetto Uberto, colla perdita
ancora di molti dalla parte dell'imperadore.
Ci fa poi sapere la storia ecclesiastica
che cominciò a bollir forte la controversia
della deposizione di <i>santo Ignazio</i>
patriarca di Costantinopoli, e dell'intrusione
di <i>Fozio</i>, per cui il vigilantissimo
ed intrepido papa <i>Niccolò</i> non perdonò a
diligenza, uffizii, preghiere e minacce,
affin di medicar quella piaga. Spedì egli
in quest'anno a Costantinopoli i suoi
legati, perchè s'informassero ben di quegli
affari. Fece anche istanza all'imperador
<i>Michele</i>, perchè restituisse alla Chiesa
romana i <i>patrimonii di Calabria e Sicilia</i>.
Non men di rumore faceva allora la persecuzion
di <i>Lottario re</i> di Lorena contra
della regina <i>Teotberga</i> sua moglie, che
nell'anno presente fu imputata di varii
finti delitti; e quantunque ella si difendesse
col giudizio dell'acqua bollente, qual rea
fu cacciata dall'impudico marito in un
monistero. Ma ella se ne fuggì di colà, e
si ridusse in casa di Uberto suo fratello
nel regno di Carlo Calvo. Ora paventando
Lottario che Carlo non si movesse contra
di lui, comperò la lega ed assistenza del
re della Germania <i>Lodovico</i> suo zio, con
cedergli tutta l'Alsazia. In questo anno
ancora (se pur fece bene i conti Camillo
Pellegrino) Erchemperto racconta <span class="fnote">[Erchempertus, Hist., cap. 27.]</span> che
<i>Landone conte</i>, ossia principe di Capua,
colto da una grave paralisia, fu confinato
in un letto. <i>Sergio</i> duca di Napoli, ciò
inteso, senza mettersi pensiero delle convenzioni
già seguite fra lui e i Capuani,
assistito da un rinforzo datogli da <i>Ademario
principe</i> di Salerno, mosse guerra al
giovane <i>Landone</i>, che in difetto del padre
aveva assunto il governo. Nè avendo
rispetto alcuno alla festa di san Michele,
celebrata con solennità dai Capuani, anzi
da tutti i Longobardi, nel dì 8 di maggio,
siccome tenuto per protettore da tutta
quella nazione; e senza ricordarsi che in
quello stesso giorno anticamente i Beneventani
<span class="pagenum" id="Page_693">[693]</span>
aveano data una gran rotta ai
Napoletani, mandò i suoi due figliuoli,
cioè <i>Gregorio</i> maestro de' militi, e <i>Cesario</i>,
coll'esercito di Napoli e di Amalfi all'assedio
di Capua. Ma allorchè giunsero al
ponte di Teodemondo, il giovanetto Landone
coi Capuani, a guisa di un lione,
sì bravamente gli assalì, che sbaragliolli,
e fece prigioni ottocento di essi col suddetto
Cesario.
</p>

<hr />
</div>

<div class="chapter">
<h2 class="hidden" id="DCCCLXI">DCCCLXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Niccolò</span> papa 4.</td>
  </tr>
  <tr>
    <td><span class="smcap">Lodovico II</span> imp. 13, 12 e 7.</td>
  </tr>
</table>

<p>
Reggeva in questi tempi la chiesa di
Ravenna <i>Giovanni</i> arcivescovo, uomo, in
cui non si sa se maggior fosse l'ambizione
o pur l'interesse. Portaronsi a Roma
varii cittadini ravennati a farne doglianza
al sommo pontefice, e ad implorare rimedio
alle continue ed intollerabili vessazioni
che da lui ricevevano. Anastasio
bibliotecario <span class="fnote">[Anastas., in Vit. Nicolai I.]</span> ne tesse il catalogo, con
dire che questo arcivescovo scomunicava
la gente a suo capriccio. Non permetteva
ai vescovi della sua diocesi e ad altri di
andare a Roma. Aveva occupato non
pochi beni della Chiesa romana e di varii
particolari. Sprezzava i messi della Sede
apostolica, stracciava gli strumenti degli
affitti o livelli della Chiesa romana, e gli
appropriava a quella di Ravenna. Quei
preti e diaconi che non solo in Ravenna,
ma in altre città dell'Emilia erano immediatamente
sottoposti alla santa Sede, li
deponeva senza giudizio canonico, e li
faceva mettere in prigione, o in fetenti
ergastoli; senza sapersi ben capire come,
se comandavano in quella città gli uffiziali
del papa, si potessero dall'arcivescovo
commettere tante oppressioni, e
tener birri e prigioni. Fu pertanto esso
arcivescovo più volte ammonito con lettere
e messi dal papa a desistere da sì
fatte violenze e novità; ma egli faceva il
sordo. Citato a comparire in Roma al
<span class="pagenum" id="Page_694">[694]</span>
concilio, si vantava di non essere tenuto
ad andarvi. In fine fu scomunicato nel
concilio romano. Ci è stata conservata
parte d'un concilio tenuto appunto in
Roma per questo affare in un antichissimo
codice della cattedrale di Modena; e questa
fu poi pubblicata dal padre Bacchini
nelle giunte ad Agnello <span class="fnote">[Agnell., Vit. Episc. Ravenn., P. I, tom. 2
Rer. Italic.]</span>. Dicesi quivi
celebrato esso concilio, <i>pontificatus domni
Nicolai summi pontificis, et universalis
papae anno IIII imperii piissimi augusti
Lodovici anno XI, die octavodecimo
mensis novembris, Indictione decima</i>: note
che non so se sieno corrette, o se riguardino
l'anno presente. Ivi l'epoca dell'imperadore
è presa dalla sua coronazione
dall'anno 850. Ascoltiamo ora di nuovo
il suddetto Anastasio. Racconta egli che
quell'arcivescovo, udito ch'ebbe l'anatema
contro di lui fulminato, corse ad
implorar l'aiuto dell'imperador Lodovico,
e da lui ottenne due legati che per lui
parlassero al papa. Con questi se ne andò
egli a Roma pien d'alterigia, persuadendosi
di far col loro braccio tremare il
papa. Ma il papa, perchè assistito dalla
ragione, si trovò più forte d'una torre.
Con buon garbo il santo padre fece dei
rimproveri ai legati, perchè comunicassero
con uno scomunicato, e da lui altro
non poterono essi capire, se non che
Giovanni si presentasse al concilio che si
dovea tenere in Roma nel primo dì di
novembre, per dar le dovute soddisfazioni
dei suoi eccessi. Senza volerne far altro,
egli se ne tornò indietro. Allora i senatori
di Ravenna, ed altra gente dell'Emilia,
gittatisi ai piedi del pontefice, lo scongiurarono
di venire in persona a Ravenna
per dar sesto a tanti disordini. V'andò
egli infatti, e restituì il suo ad ognuno, e
tornossene di poi a Roma.
</p>

<p>
Intanto l'arcivescovo ricorse di bel
nuovo a Pavia per ottenere il patrocinio
dell'imperadore. Ma quivi trovò che il
vescovo della città <i>Liutardo</i> e i cittadini
non volevano commercio con lui, neppure
<span class="pagenum" id="Page_695">[695]</span>
lo stesso Augusto, che solamente
gli fece dire che, deposta la sua alterigia,
si umiliasse al papa, a cui gli stessi imperadori
e tutta la Chiesa prestano sommessione
ed ubbidienza, altrimenti non
intendeva assisterlo, nè di favorirlo. Tanto
nondimeno si adoperò, che ottenne di
essere accompagnato a Roma da due ambasciatori
dell'imperadore; ma questi
giunti colà, si accorsero di non aver parole
bastevoli a muovere la fermezza
dello zelantissimo papa. Perciò l'arcivescovo
si gittò alla misericordia, promise
quanto gli fu prescritto, e fu assoluto.
Nel dì seguente avendo i vescovi suoi
suffraganei dato un libello contra di lui,
fu risoluto: ch'egli non potesse consecrar
vescovo alcuno, se non precedeva l'elezione
fattane dal <i>duca</i>, cioè dal governatore
della città, dal <i>clero</i> e <i>popolo</i>. Che
non impedisse ai vescovi l'andata a Roma.
Che non esigesse da loro alcuna sorta
di danaro o di doni. Che si levasse
via l'uso cattivo della trentesima. Questa
probabilmente erano costretti i vescovi
di pagarla agli arcivescovi di Ravenna
delle rendite delle lor chiese. Soleva Giovanni
ogni due anni far la visita dei vescovati
a lui sottoposti, e tanto si fermava
colla sua corte addosso ai vescovi,
che divorava tutte le lor rendite. Gli obbligava
ancora (aggravio non praticato
in alcuna altra parte del mondo) a contribuire
ogni anno alla mensa archiepiscopale,
all'arciprete, all'arcidiacono, e
ad altre dignità della chiesa di Ravenna,
un determinato numero di castrati, di
oblate, cioè dell'ostie, del vino, dei polli
e dell'uva. Gli astringeva a dimorare
or l'uno, ora l'altro in Ravenna, un
mese sì e un mese no, per farsi servir
da loro. A suo capriccio ancora toglieva
loro quei cherici che sarebbero stati più
utili alle loro chiese. Questi ed altri abusi,
ch'io tralascio, abolì il saggio papa;
e dal concilio suddetto apparisce che fu
posto fine alle avanie di questo tiranno
arcivescovo, con essere intervenuti settantadue
vescovi a quella sacra raunanza.
<span class="pagenum" id="Page_696">[696]</span>
Abbiamo da Erchemperto <span class="fnote">[Erchempertus, Hist., cap. 26.]</span> che in
quest'anno (per quanto crede Camillo
Pellegrino) il vecchio <i>Landone conte</i> di
Capua, cedendo alla contratta paralisia,
si sbrigò dai guai del mondo presente.
Pria nondimeno di morire, caldamente
raccomandò il giovinetto suo figliuolo
<i>Landone</i> a <i>Landolfo vescovo</i> di quella città,
e a <i>Pandone</i> suoi fratelli e zii del giovane,
senza prevedere che raccomandava
l'agnello ai lupi. Era Landolfo uomo
dimentico affatto del sacro suo carattere,
e tutto dato alle cabale secolaresche.
Quand'anche era in vita il suddetto Landone
seniore (credesi in questo medesimo
anno), egli segretamente istigò <i>Guaiferio</i>,
figliuolo di Danferio Balbo, a formare
una congiura contra di <i>Ademario</i>
principe di Salerno. Poco ben voleva ad
esso Ademario il popolo, per testimonianza
dell'Anonimo salernitano <span class="fnote">[Anonymus Salernitan., Paralipom., P. II,
tom. 2 Rer. Italic.]</span>, a
cagion dell'avarizia non men sua che di
<i>Guimeltruda</i> sua moglie, donna che ad
altro non attendeva se non ad accumular
denari. Preso egli adunque dai congiurati,
fu cacciato in una scura prigione,
e il suddetto Guaiferio costituito principe
di Salerno. Era stato eletto vescovo
d'essa città di Salerno <i>Pietro</i> figliuolo
del medesimo Ademario. Questi, udita
la rovina del padre, se ne fuggì a Sant'Angelo;
e spontaneamente poi datosi al
nuovo principe, fu condotto a Salerno,
nè si sa cosa ne divenisse. Ora <i>Landolfo
vescovo di Capua</i>, quantunque avesse giurata
sopra tutte le cose più sacre fedeltà
a Guaiferio, come a suo principe, pure
stette poco ad alienarsi da lui e a fargli
guerra. Barbaramente ancora cacciò di
Capua Landone gli altri suoi nipoti, che
si misero sotto la protezion di Guaiferio.
Dopo di che usurpò il dominio di quella
città, e vi restò solo signore, perchè suo
fratello Pandone lasciò la vita in un combattimento
contra de' Salernitani. In quest'anno
ancora dai diplomi rapportati
<span class="pagenum" id="Page_697">[697]</span>
dal Margarino <span class="fnote">[Bull. Casin., tom. 2, Const. XXXVII
et XXXVIII.]</span> impariamo che <i>Gisla</i>
figliuola dell'<i>imperador Lodovico</i> era in
educazione nel monistero appellato nuovo,
ed ora di santa Giulia di Brescia; e
che l'Augusto suo padre, secondo gli
abusi di que' tempi, che tuttavia durano
in qualche paese della Cristianità, le conferì
quel sacro luogo da signoreggiare,
usufruttare e governare per tutta la sua
vita, secondo la regola di san Benedetto.
Il diploma è dato in Brescia. Con un altro
diploma, dato in Marengo confermò
esso imperadore tutti i privilegii e beni
del monistero di san Colombano di Bobbio
ad <i>Amalarico vescovo</i> di Como, chiamato
ivi <i>abbas monasterii bobiensis</i>; giacchè,
siccome fu avvertito di sopra, s'era
già introdotta la biasimevol usanza di
conferir le badie ai vescovi, e talvolta
fino ai secolari, i quali, lasciata una parte
delle rendite pel magro sostentamento
de' monaci, si divoravano, senza mettersi
scrupolo, il resto.
</p>

<hr />
</div>

<div class="chapter">
<h2 class="hidden" id="DCCCLXII">DCCCLXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXII</span>. Indizione <span class="scp">X</span>.</td>
  </tr>
  <tr>
    <td><span class="smcap">Niccolò</span> papa 5.</td>
  </tr>
  <tr>
    <td><span class="smcap">Lodovico II</span> imp. 14, 13 e 8.</td>
  </tr>
</table>

<p>
Era in questi tempi tutta sconvolta
la Francia e la Germania, parte per le
interne discordie, parte per le continue
scorrerie e crudeltà dei Normanni. <i>Lodovico</i>
figliuolo del re <i>Carlo Calvo</i> si rivoltò
contra del padre. Altrettanto fece in Germania
<i>Carlomanno</i> contra del re <i>Lodovico</i>
suo padre. Nella porzione della Pannonia
suggetta ad esso re Lodovico, per
attestato degli Annali bertiniani <span class="fnote">[Annal. Francor. Bertiniani.]</span>, si
cominciò a provar la fierezza di una nazione
dianzi incognita (<i>Ungri</i> erano costoro
appellati), che saccheggiò il paese.
Di razza tartarica erano questi Barbari,
e pur troppo ne avremo a favellare andando
innanzi, perchè li vedremo portar
la desolazione anche alle contrade d'Italia.
Ma gli autori parlano moltissimi
<span class="pagenum" id="Page_698">[698]</span>
anni dopo di così barbara gente, talchè
si può quasi mettere in dubbio l'asserzione
d'essi Annali. Avvenne ancora che
<i>Baldoino</i>, il quale era o fu dipoi conte di
Fiandra, sedusse <i>Giuditta</i> figliuola del re
Carlo Calvo, e nascostamente condottala
via, la prese per moglie con gran risentimento
del di lei padre. <i>Carlo re</i> d'Aquitania,
altro figliuolo d'esso Calvo, anche
egli fu in discordia col padre, per aver
presa moglie senza saputa e licenza di
lui. E <i>Lottario</i> re di Lorena, cedendo agli
assalti della sfrenata sua concupiscenza,
in quest'anno ripudiò con grave scandalo
del Cristianesimo la legittima sua moglie
<i>Teotberga regina</i>, e pubblicamente
sposò la concubina Gualdrada, con aver
guadagnata a questa risoluzione sacrilega
l'approvazione di <i>Guntario arcivescovo</i>
di Colonia, e di <i>Teotgaudo</i> arcivescovo
di Treveri, e d'altri vescovi, tutti cortigiani
ed estimatori più della grazia del
principe che di quella di Dio. Ma in
quasi tutta l'Italia si godeva allora buona
pace, se non che era gravemente affannata
la sacra corte di Roma per gli
disordini delle chiese orientali, cagionati
dall'intrusione di <i>Fozio</i> nella cattedra di
Costantinopoli, e per la suddetta scandalosa
risoluzione del re Lottario. L'infaticabil
papa Niccolò avea spedito alla
corte imperiale d'Oriente <i>Rodoaldo vescovo</i>
di Porto e <i>Zacheria vescovo</i> d'Anagni,
per sostener gli affari di <i>santo Ignazio
patriarca</i> ingiustamente deposto e carcerato.
Restò tradito da essi, perchè ebbe
più forza in loro l'avidità dei regali, che
la religione e la giustizia. Tornarono in
Italia questi due legati pontificii, e il papa
non avendo per anche scoperta la lor
fellonia, si servì del medesimo Rodoaldo
per inviarlo in Francia insieme con <i>Giovanni
vescovo</i> di Ficocle (oggidì Cervia),
affine di esaminar la causa del re Lottario
e di Teotberga, e dei vescovi prevaricatori.
Quivi ancora si lasciò vincere
Rodoaldo dai copiosi doni a lui fatti, e
tradì le rette intenzioni e speranze del
papa. Mancò di vita <i>Gisla</i> sorella dell'imperador
<span class="pagenum" id="Page_699">[699]</span>
Lodovico, badessa nel monistero
nuovo, cioè di santa Giulia di
Brescia. Vedesi nel bollario casinense <span class="fnote">[Bullar. Casinens., tom. 2, Constitut. XXXIX.]</span>
un diploma d'esso Augusto, con cui concede
a quell'insigne monistero alcuni
beni, affinchè si faccia ogni anno in avvenire
l'anniversario della sua deposizione,
e ne goda il refettorio delle monache.
Ma forse invece di <i>quinto kalendas
junias</i>, in cui si dice passata a miglior
vita quella principessa, quivi si ha da
leggere <i>quinto kalendas januarias</i>, cioè
nel dì 28 di decembre dell'anno precedente,
perchè il diploma è dato <i>Brixia
civitate pridie idus januarii</i> o <i>januarias</i>
dell'anno presente; e Lodovico asserisce
seguita la di lei morte <i>nobis astantibus</i>.
Per relazione di Erchemperto <span class="fnote">[Erchempert., Hist., cap. 29.]</span>, in questi
ultimi tempi l'iniquissimo e scelleratissimo
<i>Seodan</i>, o <i>Saugdam</i> (siccome ho
già osservato questo nome vuol dire
<i>soldano</i>), re o sia principe dei Saraceni,
signoreggiante in Bari, uscendo di tanto
in tanto colle sue squadre, andava mettendo
a sacco tutte le contrade dei ducati
di Benevento e Salerno, di modo
che gran parte di quel paese restava disabitato.
Per metter freno alla crudeltà
di costoro, più volte fu invitato, e andò
l'esercito franzese; ma o sia che non
potessero, o che non volessero venire
essi Franzesi alle mani con quella canaglia,
dopo aver fatta una inutil comparsa,
se ne tornavano alle lor case senza
profitto alcun del paese. Però <i>Adelgiso
principe</i> di Benevento s'appigliò al partito
di comperar la pace da essi Barbari,
con promettere loro una pensione annua,
e dar loro ostaggi per sicurezza del pagamento.
</p>

<hr />
</div>

<div class="chapter">
<h2 class="hidden" id="DCCCLXIII">DCCCLXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Niccolò</span> papa 6.</td>
  </tr>
  <tr>
    <td><span class="smcap">Lodovico II</span> imp. 15, 14 e 9.</td>
  </tr>
</table>

<p>
Fin qui poca sanità avea goduto
<i>Carlo re della Provenza</i>, fratello dell'imperador
<span class="pagenum" id="Page_700">[700]</span>
Lodovico; e giacchè non avea
figliuoli, tanto il re <i>Carlo Calvo</i> suo zio,
quanto <i>Lottario re</i> della Lorena s'erano
precedentemente maneggiati per succedergli,
caso che venisse a morire <span class="fnote">[Anastas. Biblioth., in Vit. Nicolai I.]</span>.
Arrivò appunto il fine di sua vita nell'anno
presente. <i>Lodovico imperadore</i>,
che stava cogli occhi aperti, volò in Provenza,
e tirò dalla sua molti dei principali
del paese. Ma eccoti sopraggiugnere
anche Lottario re della Lorena, comune
loro fratello, pretendente al pari di Lodovico
a quella eredità. Si conchiuse che
amendue se ne tornassero alle lor case,
per tener poscia un amichevol placito,
in cui si decidesse della lor controversia.
E tal risoluzione fu eseguita. Succedette
poi fra loro una concordia, per cui la
maggior parte della Provenza toccò all'imperador
Lodovico. Impiegò in questo
anno i suoi paterni uffizii <i>papa Niccolò</i>
presso del re Carlo Calvo, acciocchè
perdonasse a <i>Baldoino conte</i>, che gli avea
rapita la figliuola Giuditta, ed ottenne
quanto desiderava. Gli perdonò il re, e
credono alcuni che a titolo di dote gli
assegnasse il paese oggidì appellato Fiandra;
e certamente da questo Baldoino
discesero gli antichi rinomati conti di
quelle contrade. Avvertito dipoi esso pontefice <span class="fnote">[Idem, ibidem.]</span>,
come un concilio tenuto a
Metz nel regno della Lorena, que' vescovi
venduti alla corte iniquamente erano
proceduti nella causa della regina <i>Teotberga</i>,
ed aveano palliato l'illegittimo
matrimonio del re Lottario con Gualdrada,
in un concilio romano cassò e
riprovò il celebrato a Metz, scomunicò e
depose i due suddetti arcivescovi di Colonia
e di Treveri, che erano stati spediti
dal concilio e dal re Lottario con isperanza
di sorprendere colle lor relazioni
il saggio ed avveduto pontefice; e cominciò
a processare i legati apostolici <i>Rodoaldo</i>
e <i>Giovanni</i>, subornati in quella
congiuntura coll'oro. Se vogliam credere
<span class="pagenum" id="Page_701">[701]</span>
a Reginone <span class="fnote">[Regino, in Chron.]</span>, agli Annali di Metz <span class="fnote">[Annal. Francor. Metens.]</span>
all'Annalista sassone <span class="fnote">[Annalista Saxo.]</span>, che hanno le
stesse parole, si trovava in questi tempi
l'imperador <i>Lodovico</i> nel ducato di Benevento,
probabilmente ito colà per le
preghiere de' popoli, troppo spesso divorati
dai masnadieri saraceni. A lui ricorsero
i due deposti e scomunicati arcivescovi,
cioè <i>Guntario</i> e <i>Teotgaudo</i>; e
gran rumore fecero, perchè venuti a Roma
con salvocondotto di lui, erano stati
sì maltrattati dal papa, con disonore del
re Lottario, della regal famiglia, e di altri
metropolitani, senza il consenso dei
quali non si dovea procedere a sì fiera
sentenza. In somma fecero quanto fu in
loro potere per accendere un fuoco, di
cui vedremo gli effetti nell'anno seguente.
Ma perchè gli Annali suddetti han
fallato in qualche punto di tale affare, e
massimamente nel riferire sotto l'anno
865 quello che avvenne nel presente,
perciò non si può con tutta certezza asserire
che in questi tempi l'Augusto
Lodovico dimorasse nel ducato di Benevento.
Abbiamo nulladimeno nelle giunte
da me pubblicate <span class="fnote">[Rerum Italicarum, P. II, tom. 2.]</span> alla Cronica del
monistero casauriense uno strumento
d'acquisto di varii beni fatto da esso
Augusto nell'anno presente nel dì 19 di
dicembre <i>in villa Rufano intus caminata,
quam ipse Augustus ad cortem ipsam paraverat</i>.
Tal villa probabilmente era in
quelle parti.
</p>

<hr />
</div>

<div class="chapter">
<h2 class="hidden" id="DCCCLXIV">DCCCLXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXIV</span>. Indizione <span class="scp">XII</span>.</td>
  </tr>
  <tr>
    <td><span class="smcap">Niccolò</span> papa 7.</td>
  </tr>
  <tr>
    <td><span class="smcap">Lodovico II</span> imp. 16, 15 e 10.</td>
  </tr>
</table>

<p>
Tanto seppero dire i due scomunicati
e deposti arcivescovi <i>Guntario</i> e
<i>Teotgaudo</i> all'<i>imperador Lodovico</i>, quasichè
il papa in condannarli avesse fatta
una patente ingiuria a lui ed al <i>re Lottario</i>
suo fratello, ch'egli montò in furore,
<span class="pagenum" id="Page_702">[702]</span>
nè capiva per la rabbia in sè stesso <span class="fnote">[Annales Francor. Bertiniani. Annales Franc.
Metenses.]</span>.
Probabilmente cooperò a maggiormente
accendere questo furore anche <i>Giovanni
arcivescovo</i> di Ravenna, perchè sappiamo
da Anastasio <span class="fnote">[Anastas., in Vit. Nicolai I.]</span> ch'egli, siccome amareggiato
per le cose dette all'anno 861, sosteneva
quegli arcivescovi, e insieme
con loro non cessò di far più passi falsi
del papa e della santa sede. Non racconta
Anastasio ciò che ne avvenisse, ma
gli Annali bertiniani ce ne han conservata
la memoria: cioè l'infuriato Augusto
con <i>Angilberga</i> sua moglie, con quegli
arcivescovi e con delle soldatesche se
ne andò a Roma, per far quivi cassare
dal papa la proferita sentenza; e se nol
facea, coll'empio pensiero di fargli mettere
le mani addosso. Presentito questo
suo mal talento dal papa, ordinò una
processione e un generale digiuno in
Roma, per pregar Dio che ispirasse all'imperadore
un sano consiglio e la reverenza
dovuta ai ministri di Dio e alla
sede apostolica. Giunse in quel tempo a
Roma l'inviperito Augusto, e prese alloggio
vicino alla basilica di san Pietro.
Colà arrivò in quel punto la processione
del clero e popolo romano, e nel salire
che faceano le scalinate di san Pietro,
eccoti scagliarsi contro di loro i soldati
dell'imperadore, che con dar loro delle
bastonate e con fracassar le croci e gli
stendardi, li posero tutti in fuga. A questo
fatto, diversamente nondimeno raccontato,
allude un autore di poco credito,
forse vivuto prima del mille, che sotto
nome di <i>Eutropio longobardo</i> <span class="fnote">[Eutrop. Langobardus, de Imp. Rom.]</span> fu citato
e pubblicato da' nemici della Chiesa cattolica.
Non mantengo io per vero e legittimo
tutto quel ch'egli racconta di questi
e d'altri fatti non succeduti a' giorni
suoi. Tuttavia convien ascoltarlo dove
dice che l'imperador Lodovico stava a
san Pietro, il papa ai santi Apostoli; e
perciocchè il pontefice facea far processioni
<span class="pagenum" id="Page_703">[703]</span>
e cantar messa <i>contra principes male
agentes</i> i baroni dell'imperadore furono
a pregarlo di far desistere da queste
preghiere. Nulla ottennero. Ora accadde
che incontratisi in una di queste processioni,
diedero delle bastonate ai Romani.
<i>Qui fugientes projecerunt cruces iconas,
quas portabant, sicut mos est Graecorum
e quibus nonnullae conculcatae,
nonnullae diruptae sunt. Unde et imperator
graviter est permotus in iram, et
pro qua causa apostolicus mitior effectus
est. Profectus est denique idem pontifex
ad sanctum Petrum, rogans imperatorem
pro suis talia patrantibus; et vix obtinere
valuit. Jam itaque inter se familiares
effecti sunt.</i> Erchemperto <span class="fnote">[Erchempertus, Hist., cap. 37.]</span> anch'egli
fa menzione di questa sacrilega
violenza, ed attribuisce ad un tal fatto il
gastigo di Dio che, siccome vedremo
all'anno 871, provò esso imperador Lodovico.
Seguitano poi a dire gli Annali
bartiniani che il pontefice, intesa che ebbe
la violenza suddetta, e che si pensava
anche di mettere le mani addosso alla
sacra sua persona, dal palazzo lateranense
si portò in barca alla basilica di
san Pietro, dove per due giorni e due
notti stette senza prender cibo e bevanda.
</p>

<p>
Ma non si sa intendere come egli si
ritirasse colà, dacchè lo stesso imperadore,
per confession del medesimo autore,
alloggiava allora <i>secus basilicam beati
Petri</i>. Frattanto morì uno della famiglia
dell'imperadore che avea spezzata
la croce di sant'Elena, e lo stesso imperador
fu preso dalla febbre. Giudicossi
questo un avvertimento a lui mandato
da Dio; e però inviò l'imperadrice al
papa, perchè venisse a trovarlo; ed egli
sulla di lui parola v'andò. L'abboccamento
loro ben tosto rimise la concordia.
Il papa si restituì al palazzo lateranense,
e l'imperadore ordinò che i due
arcivescovi se ne tornassero in Francia.
Ma essi, prima di partirsi fecero gittare
sopra il sepolcro di san Pietro un insolentissimo
scritto contra del papa. L'imperadore
<span class="pagenum" id="Page_704">[704]</span>
anch'egli da lì a pochi giorni
se ne andò, con lasciare in Roma una
infausta memoria delle uccisioni, delle
ruberie e delle violenze fatte dai suoi
a varie chiese, e a molte donne anche
consecrate a Dio. Venuto a Ravenna,
quivi celebrò la santa Pasqua, che nell'anno
presente cadde nel dì 2 d'aprile.
Non mi fermerò qui a raccontare gli avvenimenti
dei due suddetti arcivescovi,
nè un altro affare che bolliva ne' medesimi
tempi di <i>Rotado</i> vescovo di Soissons,
deposto da <i>Incmaro arcivescovo</i> di
Rems. E solamente verrò dicendo che,
secondo i suddetti Annali di san Bertino,
i vescovi del regno di Carlo Calvo, contrarii
a Rotado, spedirono i lor legati
colle lettere sinodiche al papa; ma l'imperador
Lodovico non li volle lasciar
passare. All'incontro il re Carlo Calvo
impedì a Rotado di venire a Roma, benchè
egli avesse appellato alla sede apostolica;
ma questi seppe trovar modo di
fuggire con ricorrere all'Augusto Lodovico,
per potere sotto l'ombra sua portarsi
a Roma. Aggiungono essi Annali
che in quest'anno lo stesso imperadore,
trovandosi alla caccia, in volendo ferir
colla saetta un cervo, fu da esso gravemente
ferito. E che <i>Uberto</i> fratello della
regina <i>Teotberga</i>, chierico coniugato, e,
secondo gli abusi d'allora, abbate di
san Martino di Tours, dopo aver occupata
la badia di san Maurizio nei
Valesi, ed alcuni contadi spettanti all'imperador
Lodovico, padrone di quegli
stati, fu ammazzato dagli uomini di
esso Augusto. La regina Teotberga sorella
d'esso Uberto, cacciata dal re Lottario,
si ricoverò negli stati del re Carlo Calvo.
Avea la morte rapito a <i>Pietro</i> doge di Venezia
il suo figliuolo <i>Giovanni</i> anch'esso
doge <span class="fnote">[Dandul., in Chronico, tom. 12 Rer. Italic.]</span>. Contra di lui tessuta fu in quest'anno
una congiura da varii nobili,
per cui restò ucciso, mentre stava celebrando
la festa di s. Zacheria nella chiesa
del monistero di quel nome. In luogo
di lui fu eletto doge <i>Orso Particiaco</i>,
<span class="pagenum" id="Page_705">[705]</span>
chiamato da altri <i>Participazio</i>. Tanto
egli come il popolo diedero il condegno
gastigo agli uccisori dell'innocente doge,
con levarne alcuni di vita, e mandar gli
altri coll'esilio in Francia. Questo doge
fu poi creato <i>protospatario</i> da Basilio imperadore
de' Greci, e in ricompensa di
tal onore gli mandò in dono dodici grosse
campane. Se crediamo al Dandolo,
cominciarono solamente allora i Greci
ad usar esse campane. Leone Allazio,
uomo dottissimo, anch'egli insegnò che
una volta presso i Greci cristiani non
erano esse in uso; e l'invenzione delle
medesime vien comunemente attribuita
ai Latini. Cosa manifesta per altro è
che anche ne' secoli pagani erano in uso
i campanelli, non già le grosse campane,
come oggidì.
</p>

<hr />
</div>

<div class="chapter">
<h2 class="hidden" id="DCCCLXV">DCCCLXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXV</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Niccolò</span> papa 8.</td>
  </tr>
  <tr>
    <td><span class="smcap">Lodovico II</span> imp. 17, 16 e 11.</td>
  </tr>
</table>

<p>
Probabilmente succedette in questo
anno ciò che abbiamo da Erchemperto <span class="fnote">[Erchempertus, Hist., cap. 29.]</span>,
le cui parole furono copiate dall'autore
della Cronica del monistero di
Volturno e da Leone Ostiense. Maielpoto
gastaldo, cioè governatore di Telese,
e Guandelperto gastaldo di Boiano nel
ducato di Benevento, tali e tante preghiere
adoperarono, che indussero <i>Lamberto
duca</i> di Spoleti, e <i>Garardo</i> ossia
<i>Gherardo</i> conte di Marsi, a voler colle loro
armi dare addosso ai Saraceni. Tutti
dunque insieme assaltarono que' Barbari,
nel mentre che dal territorio di
Capua e Napoli se ne tornavano a Bari,
carichi tutti di bottino. Ma il feroce loro
sultano con tal bravura li ricevette, che li
mise tosto in iscompiglio e in fuga, con
restare assaissimi cristiani morti sul
campo, e molti altri condotti via prigioni,
ai quali parimente fu di poi crudelmente
levata la vita. Perirono in quella
giornata, valorosamente combattendo, i
due gastaldi suddetti col conte Gherardo.
<span class="pagenum" id="Page_706">[706]</span>
Tali parole sembrano indicare che a
<i>Guido</i> duca di Spoleti fosse succeduto
<i>Lamberto</i>. Presero da lì innanzi i Saraceni
maggior baldanza e rabbia, onde a
man salva faceano scorrerie per tutto il
ducato di Benevento, con distruggere
dovunque giugnevano; e, a riserva delle
principali città, luogo appena vi restò
che non andasse a sacco. Toccò spezialmente
questa disavventura a Telese, Alife,
Supino, Boiano, Isernia e al castello
di Venafro, che furono interamente disfatti.
Arrivarono le loro masnade anche
al suddetto monistero di san Vincenzo di
Volturno <span class="fnote">[Chron. Vulturn., P. II, tom. 1 Rer. Italic.
pag. 403.]</span> che era dei più ricchi d'Italia,
e tutto lo spogliarono con dissotterrare
ed asportare il suo tesoro. Convenne
anche pagar loro tre mila scudi d'oro,
perchè perdonassero alle fabbriche, nè
vi attaccassero il fuoco. Però giusto sospetto
nasce che Leone Ostiense <span class="fnote">[Leo Ostiensis, lib. 1, cap. 35.]</span> senza
fondamento scrivesse, essere stato in
tal congiuntura incendiato quell'insigne
monistero. Noi vedremo che molto più
tardi gli succedette questa disgrazia. Per
altro sappiamo da lui che que' monaci si
rifugiarono e salvarono nel castello fabbricato
da essi in vicinanza del monistero.
Era in questi tempi abbate di monte
Casino Bertario, uomo letterato, che
compose molti trattati e sermoni, siccome
ancora alcuni libri di grammatica e
medicina, ed assaissimi versi scritti all'imperadrice
<i>Angilberga</i> e agli amici suoi.
Questi pensando ai pericoli in cui per
l'addietro si era trovato il suo monistero
per cagione de' Saraceni, nemici del
nome cristiano e troppo amici delle sostanze
dei cristiani, avea prima d'ora
fatto cingere di forti mura e torri quel
sacro luogo, ed in oltre cominciata alle
radici del monte una città, che oggidì si
appella San Germano. Giovò al monistero
in tal congiuntura quella fortificazione,
ma giovogli anche più il senno d'esso
abbate; perchè appena ebbe sentore
<span class="pagenum" id="Page_707">[707]</span>
dell'avvicinamento di quei crudi infedeli,
pervenuti sino a Teano, che mandò a
trattar con loro di composizione. Tre
mila scudi d'oro pagò anch'egli, e coloro
contenti se n'andarono. Intanto <i>Landolfo
vescovo</i> e signore di Capua <span class="fnote">[Erchempertus, Hist., cap. 30.]</span>,
dopo aver cacciato dalla città i suoi nipoti,
figliuoli di <i>Landone</i> già conte, che
si fortificarono in alcune castella, tutto dì
andava ordendo nuove cabale, ingannando
ora <i>Guaiferio principe</i> di Salerno,
a cui Capua avrebbe dovuto ubbidire, ed
ora <i>Adelgiso</i> principe di Benevento. Tirò
poscia in Capua i suddetti suoi nipoti,
affinchè facessero guerra agli altri suoi
nipoti, figliuoli di <i>Pandone</i>. Seguì finalmente
pace fra essi cugini, e tutti entrarono
in Capua. Ma non mancò all'astuto
prelato maniera di dividerli ed ingannarli,
con sostenere a forza di queste
arti la sua signoria anche nel temporale.
Intanto spedì papa Niccolò in Lorena e
Francia <i>Arsenio vescovo</i> d'Orta suo legato,
che astrinse il re <i>Lottario</i> a richiamare
e a ricevere in sua corte la <i>regina
Teotberga</i>. Avea anch'esso vescovo indotta
l'imperadrice <i>Gualdrada</i> a venire
in Italia per presentarsi al sommo pontefice;
e la medesima promessa avea riportato
da <i>Engeltruda</i>, figliuola del <i>conte
Matfrido</i> e moglie di <i>Bosone</i> conte, scomunicata
dal papa, perchè fuggita dal
marito viveva in un totale libertinaggio.
Ma dietro alla strada si trovò da ambedue
deluso. Gualdrada giunta sino a Pavia <span class="fnote">[Epist. 55 Nicolai I papae.]</span>,
non passò oltre, richiamata dall'adultero
re, che di nuovo cominciò a
maltrattare la regina Teotberga; Engeltruda
anch'ella se ne ritornò ai suoi stravizzi
in Francia. Non dormiva intanto la
imperadrice <i>Engilberga</i>, attendendo ad
impetrar continuamente dei doni dall'Augusto
suo consorte. Da un documento, che
io diedi alla luce <span class="fnote">[Antiquit. Italic., Dissert. XXII, pag. 241.]</span>, apparisce che nell'anno
presente, o pure nell'antecedente,
<i>Gualberto vescovo</i> di Modena, messo
<span class="pagenum" id="Page_708">[708]</span>
dell'imperador Lodovico, la mise in possesso
<i>della corte</i> di <i>Wardestalla</i>, oggidì
<i>Guastalla</i>, città che poi passò sotto la
signoria del monistero di San Sisto di
Piacenza, fondato e dotato dalla medesima
Augusta.
</p>

<hr />
</div>

<div class="chapter">
<h2 class="hidden" id="DCCCLXVI">DCCCLXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXVI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Niccolò</span> papa 9.</td>
  </tr>
  <tr>
    <td><span class="smcap">Lodovico II</span> imp. 18, 17 e 12.</td>
  </tr>
</table>

<p>
Fin dall'anno 861 aveano i popoli
pagani della Bulgaria abbracciato il Cristianesimo;
e al loro re <i>Bogori</i> battezzato,
che, assunto il nome di <i>Michele</i>, fedelmente
conservava la ricevuta santa religione.
Dio diede forza per superare una terribil
congiura dei suoi grandi, che pentiti
d'aver abbandonati gl'idoli, si rivoltarono
contra di lui. Ora esso in quest'anno
somma consolazione recò alla sacra corte
di Roma per la spedizione de' suoi ambasciatori
a <i>papa Niccolò</i> <span class="fnote">[Respons. Nicolai papae ad Consult. Bulg.]</span>, affin di ricevere
da lui istruzioni intorno ad assaissimi
punti della religione e della Chiesa. Giunti
a Roma nel mese di agosto, con tutto
amore ed onore furono accolti dal saggio
pontefice, il quale poco appresso inviò
in que' paesi <i>Paolo vescovo</i> di Populonia,
e <i>Formoso vescovo</i> di Porto, acciocchè si
studiassero di convertire il resto di quei
popoli, ed ammaestrassero e cresimassero
i già convertiti. Notò l'autore degli Annali
di san Bertino <span class="fnote">[Annal. Francor. Bertiniani.]</span> sotto quest'anno che
il re de' Bulgari inviò a san Pietro l'armi
stesse che egli portava allorchè trionfò
de' suoi ribelli, colla giunta d'altri non
pochi doni. <i>Hludowicus vero Italiae imperator
hoc audiens, ad Nicolaum papam
misit, jubens, ut arma, et alia, quae rex
Bulgarorum sancto Petro miserat, ei dirigeret.
De quibus quidem Nicolaus papa
per Arsenium ei consistenti in partibus
beneventanis transmisit, et de quibusdam
excusationem mandavit.</i> Circa questi medesimi
tempi anche nella Moravia si
piantò e crebbe la fede di Cristo, e si
<span class="pagenum" id="Page_709">[709]</span>
dilatò questa luce fino nella Russia; ma
non dovettero i Russi tenerla salda, perchè
sul fino del seguente secolo si truova
la lor conversione al Cristianesimo, con
riuscire poi stabile sino ai giorni nostri.
Andrea Dandolo <span class="fnote">[Dandul., in Chronico, tom. 12 Rer. Italic.]</span>, dopo aver narrata
la conversione de' Bulgari per opera di
<i>san Cirillo</i> da Salonichi, apostolo de' paesi
sclavi, attesta ch'esso Cirillo convertì
alla fede <i>Sueiopolo re</i> della Dalmazia mediterranea,
che abbracciava la Croazia,
la Russia e la Bossina. Abbiamo poco fa
inteso che l'<i>imperador Lodovico</i> si tratteneva
nell'anno presente nel ducato di
Benevento. Sopra di che è da sapere che
que' popoli ridotti alla disperazione per
gl'immensi continui saccheggi e per le
incredibili crudeltà de' Saraceni, altro
scampo non veggendo se non nell'aiuto
dell'imperador Lodovico, sì da Benevento <span class="fnote">[Erchempertus, Hist., cap. 32. Leo Ostiensis,
lib. 1, cap. 36.]</span>
che da Capoa gli spedirono degli
ambasciatori, scongiurandolo di accorrere
in aiuto loro. Niuno ne spedì <i>Guaiferio
principe</i> di Salerno, perchè non era
in grazia d'esso Augusto, a cagion della
deposizione e prigionia di <i>Ademario principe</i>
da noi veduto di sopra. All'esposizione
di tante miserie patite dai cristiani,
si mosse a compassione l'Augusto Lodovico,
e determinò di far guerra, ma non
simile a quella degli anni precedenti, contra
di que' cani. A tal fine non so se nel
seguente, o pure nel presente, egli pubblicò
quel rigoroso editto che Camillo
Pellegrino diede alla luce <span class="fnote">[Peregrinus, Hist. Princip. Langobard., P. I,
tom. 2 Rer. Ital.]</span>. In esso vien
intimata a tutto il popolo del regno d'Italia
la spedizion militare verso Benevento,
correndo l'<i>indizione XV</i>, che denota l'anno
susseguente. <i>Iter erit nostrum</i> (dice ivi
l'imperadore) <i>per Ravennam, et immediate
mense martii in Piscariam, et omnis
exercitus italicus nobiscum. Tuscani autem
cum popolo, qui de ultra veniunt, per
Romam veniant ad Pontem Curvum, inde
<span class="pagenum" id="Page_710">[710]</span>
Capuam, et per Beneventum descendant
nobis obviam Luceria VIII kalendas aprilis.</i>
Queste ultime parole sembrano accordarsi
poco colle prime. Ma se è vero che
l'imperadore avea da muoversi nel marzo
alla volta di Ravenna, per andare a Pescara
nel ducato beneventano, convien
supporre emanato quell'editto prima del
marzo di quest'anno, giacchè è fuor di
dubbio che nel giugno dell'anno presente
egli era già pervenuto coll'armata a
Monte Casino. E se fosse così, in vece di
<i>indictione quinta decima</i>, si avrebbe a
scrivere <i>quarta decima</i>. Ma ritenendo
l'<i>Indictione XV</i>, l'intimazione apparterrà
all'anno seguente, e si dovrà credere, che
accortosi Lodovico nell'anno presente
che non bastavano le ordinarie sue forze
a schiantare quella mala razza, intimasse
nel seguente l'insurrezione dell'Italia tutta
per ultimare sì importante affare. Ho detto
rigoroso quell'editto, perchè chiunque
possedeva tanti mobili da poter pagare la
pena pecuniaria d'un omicidio, era tenuto
ad andare all'armata. I poveri, purchè
avessero dieci soldi d'oro di valsente,
doveano far le guardie alle lor patrie e
ai lidi del mare. Chi meno di dieci soldi,
era esentato. Se uno avea molti figliuoli,
a riserva del più utile che potea restar
col padre, gli altri tutti aveano a marciare.
Due fratelli indivisi, amendue andavano.
Se tre, il più utile si lasciava a casa.
I conti e gastaldi non potevano esentare
alcuno, eccettochè uno per lor servigio,
e due per le lor mogli. Se più ne avessero
esentati, la pena era di perdere le lor
dignità. E se gli abbati e le badesse non
avessero inviati all'armata tutti i lor
vassalli, restavano privi della lor dignità,
e que' vassalli perdevano il feudo e gli
allodiali. Tralascio il resto. Son quivi
destinati i conti e ministri per l'esecuzione
di quest'ordine. Fra gli altri <i>in ministerio
Witonis Rimmo et Johannes episcopus
de Forcona</i>. Questo governo di Guido
altro non può essere che <i>Spoleti</i>. <i>In ministerio
Verengari Hiselmundus episcopus.
Il governo di Berengario</i> non dovrebbe essere
<span class="pagenum" id="Page_711">[711]</span>
stato il Friuli, perciocchè vivea tuttavia
<i>Eberardo</i> suo padre duca di quella contrada.
Abbiamo da Andrea prete <span class="fnote">[Andreas Presbyter, tom. 1 Rer. Germ. Menchenii.]</span>, scrittore
italiano di questo secolo, che ad esso
Eberardo duca o marchese del Friuli, di
cui parleremo all'anno seguente, succedette
<i>Unroco</i> suo figliuolo. Dopo la morte
d'<i>Unroco</i> quivi comandò <i>Berengario</i>, anch'esso
figliuolo d'Eberardo, che poi
giunse ad essere re d'Italia, ed anche
imperadore. Pare almeno che dalle parole
suddette si possa ricavare che Berengario
signoreggiasse in qualche marca. Di questo
editto fa menzione anche Leone
Ostiense <span class="fnote">[Leo Ostiensis, Chron., lib. 1, cap. 36.]</span>.
</p>

<p>
Ora l'imperador Lodovico con una
formidabil armata, conducendo anche
seco l'Augusta sua moglie <i>Angilberga</i>,
per Sora entrò nel ducato di Benevento,
e correndo il mese di giugno, arrivò al
monistero di Monte Casino, dove fu magnificamente
ricevuto dall'abbate Bertario,
al quale confermò i privilegii di quel
sacro luogo <span class="fnote">[Erchempertus, Hist., cap. 52.]</span>. Colà fu a trovarlo <i>Landolfo
vescovo</i> e signore di Capoa, che gli
presentò le truppe del suo paese, ma col
giuoco altravolta fatto, cioè con farle disertar
tutte a poco a poco. Restò egli solo
presso di Lodovico, quasichè niuna parte
avesse nella fuga de' suoi. Ma l'imperadore
sdegnato, ed assai conoscente che
avea che fare con gente doppia, pensò
ch'era meglio d'assicurarsi dei dubbiosi
amici, prima di procedere contra de' patenti
nemici. Però, senza badare alle scuse
e ai lamenti del malvagio vescovo, passò
ad assediar Capoa. Vi stette sotto ben tre
mesi; soggiorno che costò ai Capuani la
distruzione di tutti i loro contorni. E
perciocchè non volle mai l'imperadore
riceverli a patti, finalmente s'arrenderono
a <i>Lamberto conte</i>, cioè al duca di Spoleti,
uno dei generali dell'imperadore, che li
trattò alla peggio da lì innanzi. Da ciò si
conosce che <i>Guido</i> duca di Spoleti era
<span class="pagenum" id="Page_712">[712]</span>
morto, con succedergli <i>Lamberto</i> suo
figliuolo, come apparirà all'anno seguente.
Per attestato dell'Anonimo salernitano <span class="fnote">[Anonym. Salernit., Paralip., cap. 90. P. II,
tom. 2 Rer. Italic.]</span>,
<i>Guaiferio</i> principe di Salerno
venne fino a Sarno ad incontrare l'Augusto
Lodovico, il quale tosto gli fece
istanza d'aver nelle mani il deposto principe
<i>Ademario</i> da lui amato. Gli rispose
Guaiferio: <i>Che volete farne, signore, s'egli
è già privo di luce?</i> E tosto segretamente
inviò ordine a Salerno che gli cavassero
gli occhi. Portossi dipoi l'imperadore a
Salerno, e vi fu ricevuto come sovrano:
e di là passò ad Amalfi e a Pozzuolo, dove
prese quei bagni, e sul finire dell'anno
arrivò a Benevento, dove <i>Adelgiso</i> principe
gli fece un suntuoso accoglimento.
Nella Cronica di Volturno v'ha un diploma
di questo imperadore, dato <i>III idus
junii anno, Christo propitio, XVII imperii
Domini Hludovici piissimi Augusti, indictione
XIV, et postquam cepit Capuam anno
primo</i>. L'indizione XIV mostra l'anno
presente. Ma nel giugno dell'anno presente
Capua non era peranche stata presa
da lui, nè correa l'anno XVII dell'imperio,
dedotto dalla coronazione romana. Però
può credersi che in vece dell'<i>indictione XIV</i>,
s'abbia quivi a scrivere <i>indictione XV</i>,
cioè nell'anno susseguente. Nel presente,
se pur sussistono le conghietture del padre
Mabillone <span class="fnote">[Mabill., in Annal. Benedict., lib. 36, cap. 59.]</span>, lo stesso Augusto, desideroso
di lasciare un'insigne memoria
della sua pietà, ordinò che si fabbricasse
da' fondamenti l'insigne basilica e monistero
di Casauria nell'Abruzzo, in un'isola
del fiume Pescara, oggidì nella diocesi di
Chieti. Aveva egli molto prima adocchiato
quel sito, posto allora nel ducato di Spoleti,
siccome proprio per abitazione di monaci,
cercanti in que' tempi più le solitudini
che gli strepiti delle città; e dopo aver
fatto acquisto di assai beni destinati al sostentamento
de' servi di Dio, essendo capitato
colà in occasion della sua spedizion
verso Benevento, fece dar principio alla
<span class="pagenum" id="Page_713">[713]</span>
fabbrica di quel monistero. Lo crede esso
padre Mabillone appellato <i>Casa aurea</i> o
per la suntuosità e ricchezza degli edifizii,
o pure per la copia ed ampiezza de' suoi
beni. Ma forse anche prima del monistero
e della basilica si nominava <i>Casauria</i> quel
luogo. Da un documento da me dato alla
luce <span class="fnote">[Cron. Casauriens., P. II. tom. 2 Rer. Ital.]</span>, spettante all'anno 871, si vede
un acquisto di beni fatto da esso imperador
Lodovico <i>in loco, qui dicitur Casauria,
pago pinnensi</i>. In un altro dell'anno
seguente è nominata <i>Ecclesia Trinitatis,
quae sita est in insula prope Piscariae
fluvium, quae dicitur Casauria, monasterium
aedificatum esse debet</i>. In un altro
è menzionata insula, <i>quae vocatur Casaurea</i>.
Però sembra che l'isola ossia il luogo
desse il nome a quel monistero, e non
giù che lo ricevesse. Tengo inoltre che
solamente nell'anno 871 si fondasse quel
monistero, siccome vedremo. Oggidì è
esso ridotto in somma desolazione; ed è
da stupire come le belle porte di bronzo
della basilica tuttavia sussistenti abbiano
potuto durar tanto contro la forza dei
prepotenti, de' soldati e de' ladri.
</p>

<hr />
</div>

<div class="chapter">
<h2 class="hidden" id="DCCCLXVII">DCCCLXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Adriano II</span> papa 1.</td>
  </tr>
  <tr>
    <td><span class="smcap">Lodovico II</span> imp. 19, 18 e 13.</td>
  </tr>
</table>

<p>
<i>Michele</i> imperador de' Greci, che avea
dei gran conti a fare a Domeneddio,
per aver accesa la guerra nella sua chiesa
colla ingiusta deposizione di <i>santo Ignazio</i>
patriarca di Costantinopoli, e
coll'intrusione di <i>Fozio</i>, ebbe in questo
anno il suo pagamento. Aveva egli nel
precedente fatto levar di vita <i>Barda Cesare</i>,
e per ricompensa creato suo collega
nell'imperio ed Augusto l'uccisor di
esso Barda, <i>Basilio</i>, Macedone, uomo di
bassa nascita, ma provveduto di molte
virtù, e più di fortuna. Ossia che Basilio
avesse sicure testimonianze che si macchinava
contro della sua vita, o che venisse
il timor di cadere dall'ubbriachezza,
vizio familiare d'esso Michele: la verità
<span class="pagenum" id="Page_714">[714]</span>
si è, che Michele fu ucciso dalle guardie
nel dì 24 di settembre dell'anno presente,
e Basilio restò solo sul trono. Era
questo novello Augusto uomo sommamente
cattolico, e tale non tardò a farsi
conoscere con cacciare dalla sedia patriarcale
di Costantinopoli Fozio, e rimettervi
sant'Ignazio; risoluzione che
recò immenso giubilo alla Chiesa di Dio.
In questo medesimo anno, nel dì 13 di
settembre passò a miglior vita <i>papa Niccolò
I</i>, e in lui la santa sede venne a perdere
uno de' più dotti e zelanti pontefici
che da gran tempo ella avesse avuto <span class="fnote">[Anastas. seu Guillelmus Bibliothec., in Vit.
Hadriani II.]</span>.
Raunatisi poscia i vescovi, il clero, i nobili
e il popolo romano, per passare all'elezion
del successore, cadde questa
nella persona d'<i>Adriano II</i>, prete cardinale
del titolo di san Marco, che tosto
fu portato al palazzo lateranense fra gli
applausi sonori di tutta la città, ma non
giù de' messi dell'imperadore, i quali per
avventura si trovarono allora in Roma.
S'ebbero questi a male di non essere
stati invitati all'elezione: non già che
loro dispiacesse il buon papa eletto, ma
perchè parea che la loro esclusione ridondasse
in poco rispetto all'Augusto,
di cui teneano le veci. Ma si quetarono
all'intendere che s'era ciò fatto non in
dispregio dell'imperadore, ma per non
introdurre il costume di dover aspettare
i ministri imperiali all'elezione de' papi,
la quale non ammetteva dilazione. In fatti
quest'obbligo non v'era, nè si trovava
praticato in addietro. Erano tenuti solamente
i Romani ad aspettar l'approvazione
imperiale dell'eletto: il che appunto
anche in quest'occasione si eseguì. Lodò
l'Augusto Lodovico con sue lettere l'elezion
fatta e l'eletto; e certificato che
non v'era intervenuta promessa alcuna
di danaro, diede ben volentieri l'assenso
per la consecrazione del nuovo pontefice.
Confessa Guglielmo bibliotecario che
soleano succedere dei disordini nelle sedi
vacanti d'allora, e prevalendo le fazioni,
<span class="pagenum" id="Page_715">[715]</span>
venivano cacciati in esilio non
pochi ecclesiastici. Tutti sotto questo
amorevolissimo papa se ne ritornarono
liberi a Roma. Accadde nulladimeno in
questa vacanza una calamità insolita.
<i>Lamberto figliuolo di Guido, duca di Spoleti</i>
(così è nominato da esso Guglielmo),
tirannicamente entrò in Roma, senza
penetrarsi qual pretesto egli usasse; e
come se avesse trovata quella città ribelle
all'imperadore, permise che fosse
messa a sacco dai suoi sgherri. Non perdonò
a monistero, nè a chiesa alcuna;
e senza farne risentimento alcuno, lasciò
che la sua gente rapisse non poche nobili
fanciulle, sì entro che fuori di Roma.
Furono perciò portate all'imperador Lodovico
le doglianze de' Romani per tante
iniquità, di maniera che tutti i Franzesi
sparlavano di <i>Lamberto</i>, benchè fosse
anch'egli di quella nazione; e non finì
la faccenda che l'imperadore gastigò
questo nemico della santa sede con levargli
il ducato, ma non così tosto; siccome
vedremo. Allorchè esso bibliotecario
scrive che Lamberto <i>apud Augustos piissimos
Romanorum querimoniis praegravatus
fuit</i>, altro non si può intendere, se
non che i Romani fecero ricorso a <i>Lodovico</i>
solo imperadore in questi tempi, e
all'Augusta <i>Angilberga</i> sua consorte.
Trovavansi allora esiliati dall'imperadore
medesimo <i>Gaudenzio vescovo</i> di Veletri,
<i>Stefano vescovo</i> di Nepi, e Giovanni
soprannominato Simonide, per false imputazioni
loro date alla corte imperiale.
In loro favore scrisse caldamente il pontefice,
ed impetrò non solo ad essi la libertà,
ma anche a molti altri Romani,
che come <i>rei di lesa maestà</i> esso Lodovico
Augusto avea fatto carcerare. Sparsesi
poi un'ingiuriosa ciarla contra di
questo buon papa, quasichè egli avesse intenzion
di cassare ed abolire tutti gli atti di
papa Niccolò suo predecessore, come fatti
con zelo troppo indiscreto. Ma Adriano
informato di questa calunnia, con tanta umiltà
e destrezza la superò, che restò ognuno
convinto della di lui retta intenzione
<span class="pagenum" id="Page_716">[716]</span>
di non discostarsi punto dalle massime
dell'antecessore. Giunsero poi a Roma i
legati del nuovo imperador cattolico <i>Basilio</i>
e del patriarca <i>sant'Ignazio</i>; e il
papa mandò anch'egli a Costantinopoli
i suoi: intorno a che è da vedere la storia
ecclesiastica.
</p>

<p>
Venuta la primavera, l'imperador
Lodovico <span class="fnote">[Erchempertus, Hist., cap. 33.]</span>, ammassato in Lucera ossia
Nocera, città della Puglia, tutto l'esercito
suo, si mosse contra de' Saraceni, con
disegno di assediar Bari, capitale delle
loro conquiste. Ma sì Erchemperto che
Leone Ostiense <span class="fnote">[Leo Ostiensis, Chron., lib. 1, cap. 36.]</span> ci assicurano, che
venuto l'esercito imperiale ad una giornata
campale col sultano di quegl'infedeli,
restò disfatta, e perì in quel conflitto
non poca parte de' guerrieri cristiani.
Quando l'editto citato all'anno precedente
appartenga pure al presente, se ne
intende la cagione. Giacchè alla brama
di snidar da Bari e dalla Calabria gli
occupatori Mori, che tuttavia durava
nell'imperadore, si aggiunse lo stimolo
di risarcir l'onore che avea patito non
poco in quella battaglia, pare che nulla
di più per quest'anno operasse il medesimo
Augusto, e che si trattenesse in Benevento,
aspettando miglior fortuna con
un'armata di maggior polso. Nè si vuol
ommettere ciò che gli Annali metensi <span class="fnote">[Annal. Franc. Metenses.]</span>
riferiscono all'anno presente. Cioè, che
l'imperador Lodovico, risoluto di sterminare
dal ducato di Benevento la pessima
generazione de' Saraceni, che tanti
affanni recava a quelle contrade, temendo
che le forze del regno non bastassero
all'intento suo, perchè possente era anche
l'armata di que' Barbari, spedì ambasciatori
a Lottario suo fratello re della
Lorena, per pregarlo di un gagliardo
rinforzo in questo bisogno della Cristianità.
<i>Lottario</i> senza perdere tempo raunò
un buon esercito, e colla maggior
fretta possibile venne in soccorso del
fratello, con essere poi seguite non poche
<span class="pagenum" id="Page_717">[717]</span>
prodezze da parte dei Cristiani. Ma non
apparisce altronde che Lottario in persona
venisse a Benevento. E quegli Annali
hanno l'ossa slogate, mettendo fuori
di sito le azioni di questi tempi. L'aiuto
suddetto prestato da Lottario all'Augusto
Lodovico dee appartenere all'anno
precedente, essendo certo che la morte
di papa Niccolò, quivi riferita dopo il racconto
suddetto all'anno 868, appartiene
al presente. A quest'anno pare che s'abbia
da riferire il testamento fatto da <i>Eberardo
duca</i> del Friuli indubitatamente,
quantunque egli s'intitoli solamente <i>conte</i>,
e da <i>Gisla</i> sua moglie figliuola di <i>Lodovico
Pio</i> imperadore, fatto <i>in comitatu
Tarvisiano in corte nostra Musiestro, imperante
Ludovico Augusto domno anno regni
ejus, Christo propitio, vicesimo quinto</i>. Auberto
Mireo <span class="fnote">[Miraeus, Cod. Donat., cap. 15.]</span>, che diedelo alla luce, lo
credette scritto nell'anno 837. Ma quivi si
parla non già di Lodovico Pio, bensì di
Lodovico II imperadore, e dell'epoca
del suo regno, il cui anno XXV cade nel
presente anno. In esso testamento egli
divide i suoi beni ad <i>Unroco</i> suo primogenito,
a <i>Berengario</i> e a due altri suoi
figliuoli. Probabilmente egli diede fine
alla sua vita in quest'anno, ed è certo
che succedette a lui nel governo del
Friuli il suddetto <i>Unroco</i>, per attestato
di Andrea prete <span class="fnote">[Andreas Presbyter, in Chron., tom. 1 Rer.
Germ. Menchenii.]</span>, scrittore di questo
secolo. Mancato poi di vita Unroco, non
so in qual anno, fu duca o marchese di
quella contrada <i>Berengario</i> suo fratello,
di cui ci sarà molto da parlare.
</p>

<hr />
</div>

<div class="chapter">
<h2 class="hidden" id="DCCCLXVIII">DCCCLXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXVIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Adriano II</span> papa 2.</td>
  </tr>
  <tr>
    <td><span class="smcap">Lodovico II</span> imp. 20, 19 e 14.</td>
  </tr>
</table>

<p>
Un riguardevol concilio fu nel presente
anno tenuto da <i>papa Adriano</i> in
Roma, in cui venne lodato e confermato
lo ristabilimento di <i>sant'Ignazio</i> nella
sedia patriarcale di Costantinopoli, ed
<span class="pagenum" id="Page_718">[718]</span>
abolito il conciliabolo e tutti gli atti di
<i>Fozio</i> pseudo-patriarca. Abbiamo dagli
Annali di san Bertino <span class="fnote">[Annales Francor. Bertiniani.]</span> un orrido accidente
occorso in questi tempi al medesimo
papa. Aveva egli, siccome pontefice
di tutta benignità, sul principio del
suo pontificato rimesso in grazia della
santa sede quell'<i>Anastasio</i> parroco, ossia
cardinale di san Marcello, che vedemmo
di sopra all'anno 853 condannato nel
concilio romano da papa <i>Leone IV</i>, e gli
aveva restituita la carica di bibliotecario
della santa Chiesa romana. Qual gratitudine
o ricompensa riportasse il buon
papa da questo Anastasio, uomo bensì
delle prime e più nobili casate di Roma,
ma anche superiore a tutti nelle iniquità
si vide ben presto. Era tuttavia in vita
Stefania, già moglie di Adriano, prima
che egli abbracciasse col celibato la vita
ecclesiastica, e restava di loro una
fanciulla nubile, già promessa e legata
con gli sponsali ad un nobile. Sul principio
della quaresima Eleuterio, fratello
del suddetto Anastasio, sollevò con
ingannevoli modi quella donzella, e rapitala,
seco contrasse il matrimonio con
sommo sdegno e rammarico del pontefice
suo padre. Probabilmente ebbe Adriano
maniera di fargli levar la figliuola: il
che mosse a tal rabbia l'inferocito Eleuterio,
che entrato nella casa, dove essa dimorava
colla madre Stefania, amendue
più che barbaramente le scannò ed uccise;
ma gli uffiziali della giustizia gli misero
le mani addosso, di modo che non potè
fuggire. Arsenio, padre di lui e del suddetto
Anastasio, molto prima era ito a
Benevento per procacciarsi il favore
dell'<i>imperador Lodovico</i>, e spezialmente
la protezion dell'<i>imperadrice Angilberga</i>,
alla quale, perchè era donna innamorata
più dell'oro che della giustizia, consegnò
il suo tesoro. Ma sopraggiuntagli un'infermità
che il portò all'altro mondo,
andò per terra ogni suo negoziato. Ora
il pontefice Adriano fece tanto che ottenne
dall'imperadore dei messi ossia dei
<span class="pagenum" id="Page_719">[719]</span>
giudici straordinarii, perchè fosse fatto
processo e giustizia secondo le leggi romane
contra del suddetto Eleuterio. <i>Hadrianus
papa apud imperatorem missos obtinuit,
qui praefatum Eleutherium secundum
legem romanam judicarent</i>: il che, dice il
padre Pagi <span class="fnote">[Pagius, ad Annal. Baron.]</span>, fa intendere il supremo
dominio dell'imperadore in Roma, e
sembra autenticare ciò che lasciò scritto
Eutropio longobardo <span class="fnote">[Eutrop. Presb. Langobardus, de Imp.
Rom.]</span>, creduto scrittore
del secolo susseguente, ma di poco
peso, con dire che sotto gl'imperadori
franchi <i>inventum est, ut omnes majores
Romae essent imperiales homines</i>. In fatti
fu processato Eleuterio, <i>et a missis imperatoris
occisus</i>. Anastasio cardinale, perchè
v'erano indizii che avesse esortato il
fratello a quegli omicidii, nel concilio
romano tenuto <i>anno pontificatus domni
Hadriani summi pontificis et universalis
papae I, per IV idus octobris Indictione II</i>
(cominciata nel settembre di quest'anno)
fu solennemente scomunicato, finchè
comparisse a rendere conto de' reati,
de' quali era inquisito. Scrisse in questo
anno esso pontefice a <i>Lodovico re di Germania</i>
una lettera <span class="fnote">[Labbe, Concilior., tom. 8.]</span> <i>pridie idus februarias,
Indictione I</i>, in cui parla con gran
lode dell'imperador Lodovico, nipote di
lui, perchè senza risparmiar fatica, nè
caldo nè gelo, combatteva contro ai nemici
del nome cristiano, e colle sue armi
gli avea non poco abbassati, e restituita
la pace ai paesi circonvicini. Però
gli raccomandava di lasciare in pace i
regni non solo d'esso Augusto, ma anche
del re Lottario suo fratello, con aggiugnere
delle minacce in caso di disubbidienza.
Un'altra simile lettera fu scritta
dal papa al re <i>Carlo Calvo</i> colla stessa
premura per l'indennità degli stati di
Lodovico Augusto e di suo fratello. Non
è a noi pervenuto un esatto conto delle
imprese fatte in quest'anno dallo stesso
imperadore. Tuttavia pare che non si
<span class="pagenum" id="Page_720">[720]</span>
abbia a dubitare ch'egli intraprendesse lo
assedio oppure il blocco di Bari <span class="fnote">[Erchempertus, Hist., cap. 33. Leo Ostiensis,
lib. 1, cap. 36.]</span> dove
era il forte de' Saraceni. Diede il guasto
a tutti i loro seminati; poscia passato a
Matera, città ben fortificata da que' Barbari,
la forzò a rendersi, e col fuoco la
ridusse in un mucchio di pietre. Prese
dipoi Venosa, e tanto ivi quanto in Canosa
pose una forte guarnigione che assicurò
dalle scorrerie saraceniche la parte
occidentale del ducato di Benevento,
e servì a maggiormente ristringere la
città di Bari. Arrivò anche l'armata sua
fino alla città d'Oria verso Oriente, ma
senza sapersi se ne impadronisse, nè
se la tenesse. Dopo di che se ne tornò
a stanziare in Benevento con sua gran
lode e plauso di tutti i fedeli.
</p>

<hr />
</div>

<div class="chapter">
<h2 class="hidden" id="DCCCLXIX">DCCCLXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXIX</span>. Indizione <span class="scp">II</span>.</td>
  </tr>
  <tr>
    <td><span class="smcap">Adriano II</span> papa 3.</td>
  </tr>
  <tr>
    <td><span class="smcap">Lodovico II</span> imp. 21, 20 e 15.</td>
  </tr>
</table>

<p>
Celebre riuscì quest'anno a cagione
del concilio generale <span class="fnote">[Labbe, Concilior., tom. 8.]</span> celebrato in Costantinopoli
per cura del sommo pontefice
<i>Adriano</i> e di <i>Basilio</i> cattolico imperadore
d'Oriente. Presidenti del medesimo
furono <i>Donato vescovo</i> d'Ostia,
<i>Stefano vescovo</i> di Nepi e <i>Mariano diacono</i>,
legati della sede apostolica, e <i>Ignazio
patriarca</i> di Costantinopoli. Vi si
trattò dell'intrusione di <i>Fozio</i> e di tutti
i suoi aderenti, con altri punti, intorno
ai quali si possono consultar gli atti e la
storia ecclesiastica del cardinal Baronio,
il quale è da stupire, come si lasciasse
trasportar cotanto a maltrattar la memoria
dell'imperador Basilio, benemerito
in questi tempi della santa sede e di
tutta la Chiesa cattolica. Da Guglielmo
poscia bibliotecario <span class="fnote">[Guillelmus Bibliothec., in Vit. Hadrian. II.]</span>, e dalla prefazione
di Anastasio, allora bibliotecario della
romana Chiesa al suddetto concilio, si
raccoglie che in questi medesimi tempi fu
<span class="pagenum" id="Page_721">[721]</span>
spedito alla corte dell'imperador greco
da Lodovico, imperador d'Occidente,
<i>Suppone</i>, ch'era in questi tempi <i>arciministro</i>
della sua corte, e fu dipoi duca di Spoleti,
con un altro legato, menando seco
il suddetto Anastasio, credo per interprete,
siccome persona intendente della
lingua greca. Il motivo di tale ambasciata
era di trattare di un matrimonio tra <i>Costantino</i>
figliuolo dell'imperador Basilio,
anch'esso creato Augusto e collega nell'imperio,
ed una figliuola dell'imperador
Lodovico. All'anno 851 io feci
menzione di un'<i>Ermengarda</i> regina, la
quale nell'anno 850, come costa dai
documenti da me pubblicati <span class="fnote">[Chron. Casauriens., Part. II, tom. 2 Ital.]</span> nelle
giunte alla Cronica del monastero Casauriense,
fece acquisto d'alcuni stabili. Potrebbe
ella aver avuto per padre il suddetto
imperador Lodovico; ma non pare
ch'ella possa essere la stessa, delle cui
nozze si trattava in quest'anno alla corte
di Costantinopoli. Lascerò io volentieri
una tal quistione alla decisione altrui.
Parlano del suddetto trattato nuziale anche
gli Annali di san Bertino <span class="fnote">[Annales Franc. Bertiniani.]</span>, con
dire che Basilio imperadore <i>Patricium
suum ad Bairam</i> (cioè a Bari) <i>cum CCCC
navibus miserat, ut et Ludoico contra Saracenos
ferret suffragium, et filiam ipsius
Ludoici a se desponsatam</i> (non per lui,
ma pel figliuolo Costantino, chiaramente
attestandolo Anastasio) <i>de eodem Ludoico
susciperet, et illi in conjugio sibi copulandam
duceret. Sed quadam occasione
interveniente displicuit Ludoico dare filiam
suam Patricio.</i> A questo racconto si
può aggiugnere quello dell'Anonimo salernitano <span class="fnote">[Anonym. Salern., Paralip., cap. 8, P. II,
tom. 2 Rer. Ital.]</span>,
il quale scrive che fu bene
scongiurato l'imperador Lodovico dai
principi di Benevento e di Salerno per
l'esterminio dei Saraceni; ma ch'egli
tardò di molto a muoversi. La spinta
maggiore a lui data fu da Basilio imperador
<span class="pagenum" id="Page_722">[722]</span>
de' Greci, il quale scorgendo l'impossibilità
di levar colle sue forze sole
dalle mani de' Saraceni la Calabria e la
Puglia, spedì ambasciatori e molti regali
all'Augusto Lodovico per invitarlo a
questa impresa. Allora si mosse Lodovico
con tutto l'esercito, ed arrivato a
Roma, fece de' ricchi donativi alla basilica
di san Pietro, e fu in tal occasione
unto e coronato imperadore dal papa:
dopo di che marciò alla volta della Campania.
Ma questa coronazione non sembra
sussistere, oppure indica quella di
cui parleremo all'anno 872. Si potrebbe
anche dubitare se Basilio spronasse l'imperadore
Lodovico alla spedizion contra
de' Saraceni nell'anno 866, perchè anche
nell'anno 867 Michele Augusto era vivo
e comandava, e da lui avrebbe dovuto
venire l'ambasceria. Abbiam nondimeno
detto, che vivente ancora Michele, e nell'anno
866, Basilio fu assunto al trono
e dichiarato collega nell'imperio. Ora
quello che si può tenere per certo si è,
che Lodovico Augusto o trattò alla corte
cesarea d'Oriente affin di ottenere soccorsi
per mare contra de' Saraceni; oppure,
che saputo dai Greci lo sforzo con cui
egli era venuto contra di quegl'infedeli,
Basilio già salito sul trono, mandatigli
que' legati, mettesse in campo il matrimonio
del figliuolo, e facesse una convenzione
di concorrere anch'egli con
un'armata navale alla lor distruzione.
Soggiungono poi gli Annali bertiniani,
che sdegnato il general greco, perchè non
gli fosse stata consegnata la principessa
da condurre a Costantinopoli, colle sue
navi se ne tornò a Corinto.
</p>

<p>
Accostandosi poi il verno, l'Augusto
Lodovico, nel ritirarsi dall'assedio di Bari,
fu assalito alla coda dai Saraceni, che gli
tolsero più di due mila cavalli, e con
questi andarono alla Chiesa di san Michele
nel monte Gargano, e le diedero il sacco,
con far anche prigioni que' cherici, e
molti altri iti colà per lor divozione. Un
avvenimento sì infelice turbò non poco
l'imperadore, il papa e i Romani. Aggiungono
<span class="pagenum" id="Page_723">[723]</span>
ancora, che avendo l'<i>arcivescovo
d'Arles Rolando</i> ottenuta da esso imperadore,
allora padrone della Provenza, e da
Angilberga Augusta sua moglie, <i>non vacua
manu</i>, la badia di san Cesario, s'era
portato all'isola di Camargue, allora ricchissima,
dove quel monistero possedeva
dei gran beni, e vi aveva in pochi dì alzata
una spezie di fortezza con della sola terra.
Ma eccoti giugnere i Mori, non so se dell'Africa,
o della Spagna. In quella miserabil
fortezza rifugiò lo sconsigliato arcivescovo,
ed ivi fu colto da que' Barbari,
che misero a fil di spada trecento dei di
lui domestici o sudditi, e lui condussero
ben legato in una lor nave. Pel suo riscatto
fu convenuto di dar loro cento cinquanta
libbre d'argento, altrettanti mantelli, altrettante
spade ed altrettanti schiavi. Mentre
di ciò si trattava, l'arcivescovo accorato
si morì. Ciò veduto, i Saraceni furbi,
per non perdere il riscatto, affrettarono
il cambio, fingendo gran fretta di partirsi.
Ebbero quanto era stato accordato; e
messo in una sedia legato il cadavere
del prelato defunto, vestito con gli abiti
sacerdotali, co' quali era stato preso, lo
portarono essi a terra, e depostolo con
gran riverenza, se ne tornarono alle lor
navi. Allora quei che aveano portato il
riscatto, si accostarono per parlare all'arcivescovo,
e rallegrarsi con lui, e il trovarono
senza parola e senza vita. Altro
non restò che di portarlo con urli e
pianti al sepolcro ch'egli si avea preparato
molto prima. Un altro accidente, anche
più strepitoso, accadde in quest'anno in
Italia. Lo raccontano varii scrittori <span class="fnote">[Lambertus Schafnaburgens. Annales Francor.
Bertiniani. Annales Franc. Hildesheim.]</span>, e
spezialmente i suddetti Annali bertiniani,
più copiosi degli altri. Sotto il presente
anno, e non già nel precedente, <i>Lottario re</i>
della Lorena, sempre, per così dire, ammaliato
da Gualdrada, e bramoso di liberarsi
dalla regina <i>Teotberga</i> e dalle censure,
figurandosi di poter ammollire l'animo
del sommo pontefice a forza di regali, e
col venir egli in persona in Italia, aggiuntavi
<span class="pagenum" id="Page_724">[724]</span>
ancora l'intercessione dell'<i>imperador
Lodovico</i> suo fratello, si mosse nel mese
di giugno, ed arrivò fino a Ravenna. Quivi
s'incontrò nei messi speditigli dallo stesso
imperadore per fargli sapere che se ne
tornasse indietro, e rimettesse a tempo più
opportuno quel suo biasimevol affare,
stante il trovarsi troppo impegnato esso
Augusto nell'assedio di Bari, <i>cui amplius
quam ducentas naves rex Graecorum in
auxilium contra eosdem Saracenos festinato
mittebat</i>: Non istette per questo Lottario,
troppo cotto dall'amor della druda.
Andò a trovar l'Augusto fratello che era in
campo sotto Bari, e tante batterie di preghiere
e di doni adoperò, che indusse l'imperadrice
<i>Angilberga</i> ad ottenere dall'Augusto
marito ch'ella stessa seco venisse a
Monte Casino, per far quivi un abboccamento
col papa. Colà infatti, per interposizione
dell'imperadore, si portò <i>papa Adriano</i>.
Gli fece molti presenti Lottario, ma
senza muoverlo per questo ad alcun atto
sconvenevole alla disciplina cristiana. Impetrò
bensì, per le istanze dell'imperadrice,
che il papa gli desse nella messa
solennemente cantata la sacra Comunione,
ma con interrogarlo prima s'egli
avea puntualmente eseguito quanto gli
era stato prescritto da papa Niccolò
suo antecessore, coll'essersi astenuta, e
promettere d'astenersi in avvenire da
ogni commerzio carnale coll'impudica
Gualdrada: il che fu giurato e promesso
da lui e dai suoi cortigiani, che pur sapeano
tutti di spergiurare. Tornò il pontefice
a Roma: colà ancora si portò Lottario,
ma senza ricevere incontro alcuno;
e senza che alcuno de' chierici gli facesse
accoglienza veruna, visitò il sepolcro di
san Pietro. Non potè impetrare che il
papa gli cantasse la messa. Solamente
nel lunedì desinò con lui nel palazzo lateranense,
e fu regalato di una <i>lena</i> (forse
una sorte di veste), di una <i>palma</i> benedetta
e di una <i>ferula</i>, ossia baston pastorale.
Ciò bastò per far tutto ringalluzzire
lo sconsigliato principe; ed intanto il papa
determinò di mandare in Lorena <i>Formoso
<span class="pagenum" id="Page_725">[725]</span>
vescovo</i> di Porto, e un altro vescovo, per
informarsi meglio degli andamenti passati
d'esso re Lottario, affin di procedere secondo
la giustizia. Partitosi da Roma il
re arrivò a Lucca, dove fu sorpreso dalla
febbre egli con tutti i suoi. Ne cominciò a
morire oggi uno, e più altri ne' dì seguenti;
e Lottario senza profittare di avvisi sì
chiari a lui mandati da Dio, malato come
era, passò fino a Piacenza, dove nel dì 10
di agosto infelicemente diede fine alle sue
follie e alla sua vita. Fu seppellito il corpo
suo dai pochi domestici a lui restati
ignobilmente sotterra nel monistero, o, per
dir meglio, nella chiesa di santo Antonino,
posta allora fuori della città. Con giusto
fondamento fu creduto da tutta la Cristianità
un potente gastigo dell'ira di Dio.
</p>

<p>
Senza far caso la pia regina <i>Teotberga</i>
dei tanti strapazzi a lei fatti dal
real consorte fece dono di molti poderi
ai sacerdoti dalla chiesa suddetta di sant'Antonino,
acciocchè da lì innanzi facessero
l'anniversario, e pregassero Dio per
l'anima di lui, siccome costa da una
lettera di Carlo Grasso imperadore, rapportata
dal Campi <span class="fnote">[Campi, Istor. di Piacenza, tom. 1, pag. 448.]</span>. Ritirossi poi questa
regina a Metz, dove nel monistero
di santa Glodosinde professò vita monastica,
e vi morì badessa, per quanto si
ricava da Giovanni abbate nella vita d'essa
santa Glodosinde. Il Muzio, il padre
Celestino ed altri autori bergamaschi han
fatta di questa regina Teotberga una beata,
con formarne una leggenda secondo
la libertà de' secoli andati, da cui apparisce
che la medesima fondò a <i>Pontita</i> nel
territorio di Bergamo un monistero, dove
santamente compiè la sua carriera.
Con quali fondamenti e da quali antichi
autori sia sostenuto un tal racconto, io
nol so. Ben so che merita maggior fede
l'asserzione del suddetto Giovanni abbate,
che fiorì nel secolo decimo. Non così
tosto arrivò in Francia la nuova che era
morto il suddetto Lottario senza lasciar
dopo di sè figliuoli legittimi, che il re
<i>Carlo Calvo</i> si affrettò a prendere il possesso
<span class="pagenum" id="Page_726">[726]</span>
del regno di lui. E gli riuscì di farsene
coronare re nella città di Metz. Era
allora infermo <i>Lodovico</i> re della Germania
suo fratello. Dacchè si fu egli alquanto
riavuto, mandò a far istanza per aver la
sua parte di quegli stati. E intanto l'<i>imperador
Lodovico</i>, intento alla difesa e al
vantaggio della Cristianità, lontanissimo
dalla Lorena, stava combattendo coi
Maomettani Mori verso Bari, e tardò
poco a sapere, dopo l'avviso della morte
del fratello, l'altro ancora della occupazione
del di lui regno. Ricorse a papa
Adriano; e questi immediatamente spedì
in Lorena e in Francia due vescovi suoi legati,
cioè <i>Pietro</i> e <i>Leone</i>, con lettere ai vescovi
e baroni di Francia, ordinando in esse
che niuno osasse d'invadere, turbare,
o tentar di occupare il regno del fu re
Lottario, siccome cosa dovuta per diritto
ereditario all'imperador Lodovico di lui
fratello, intimando la scomunica a chi
contravvenisse, ed altre pene ai vescovi
consenzienti, o non resistenti a tale
occupazione. Con questi legati anche Lodovico
Augusto spedì <i>Boderado</i>, uno dei
suoi principali ministri, per dire le sue
ragioni, protestare e fare altri simili atti.
Chiari erano i diritti dell'imperadore
sopra quegli stati; meritava ben d'essere
rispettata anche la sempre veneranda
autorità del sommo pontefice, e massimamente
proteggendo egli una causa palesemente
giusta. Ma è gran tempo che la
voglia e la comodità di occupare gli stati
altrui sa andare di sopra alla religione,
alla parentela e a tutti i dettami della giustizia.
Carlo Calvo nulla si curò dei passi
fatti dal papa e dal nipote Augusto, nulla
dello sparlare che tanti e tanti dovevano
fare di lui, perchè si prevalse della sua
potenza contro di un nipote che non si
potea difendere, perchè impegnato contra
i nemici del nome cristiano; anzi salì
in tal superbia, che, secondo gli Annali di
Fulda <span class="fnote">[Annales Francor. Fuldenses.]</span>, dichiarò che, da lì innanzi voleva
essere chiamato imperadore ed Augusto,
perchè era possessor di due regni.
</p>

<p>
<span class="pagenum" id="Page_727">[727]</span>
</p>

<hr />
</div>

<div class="chapter">
<h2 class="hidden" id="DCCCLXX">DCCCLXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXX</span>. Indizione <span class="scp">III</span>.</td>
  </tr>
  <tr>
    <td><span class="smcap">Adriano II</span> papa 4.</td>
  </tr>
  <tr>
    <td><span class="smcap">Lodovico II</span> imp. 22, 21 e 16.</td>
  </tr>
</table>

<p>
Se nulla giovarono all'<i>imperador Lodovico</i>
le sue ragioni e querele, benchè
sì giuste, e benchè avvalorate da quelle
del sommo pontefice, per succedere nell'eredità
del re Lottario suo fratello; e se
se ne fece beffe il re <i>Carlo Calvo</i> suo
zio, perchè non temeva di lui, troppo
lontano ed intricato nella guerra coi
Saraceni <span class="fnote">[Annales Franc. Bertinian. et Fuldenses.]</span>, ebbero ben polso quelle di
<i>Lodovico re</i> della Germania, fratello del
medesimo re Carlo. Coi medesimi pretesi
diritti che a sè attribuiva Carlo, anche
Lodovico pretendeva la sua porzione del
regno di Lottario, e alle sue pretensioni
unì ancora l'intimazion della guerra, se
il re Carlo non s'induceva ad un'amichevol
concordia. E non mancavano assaissimi
nobili di quel regno che segretamente
o palesemente teneano per Lodovico,
e non pochi erano anche iti a
trovarlo ed invitarlo. Ebbero gran faccende
i corrieri e messi che andavano
innanzi e indietro per questo affare. Finalmente
nel mese d'agosto s'accordarono
i due fratelli, e senza far parola
del nipote Augusto, come se non fosse
vivo, o niuna ragione avesse sopra quegli
stati, li divisero fra loro. Toccò a <i>Lodovico</i>
re della Germania in sua parte
l'Alsazia con Argentina, Basilea, Colonia,
Treveri, Utrecht, Aquisgrana, parte
della Borgogna moderna e della Frisia,
Metz, e moltissimi altri luoghi e monisteri.
Si può dire che il re Lodovico quegli
fu che piantò veramente il regno germanico
con quella grande estensione che
fin quasi ai nostri giorni è durata; regno
che maggiormente restò poi nobilitato
con passare in esso l'imperio romano.
Pervennero in sua parte al re
<i>Carlo Calvo</i> Lione, Besanzone, Vienna
del Delfinato, Tongres, Tullo, Verdun,
Cambray, Malines, il Brabante, l'Hannonia,
<span class="pagenum" id="Page_728">[728]</span>
Liegi, Bar, e una gran quantità
d'altri luoghi e monisteri: con che restò
moltissimo accresciuta la di lui potenza.
Da tali memorie si scorgerà quanto ampiamente
si stendesse il regno allora appellato
dalla Lottaringia, ossia della Lorena.
Dopo questa divisione e concordia
arrivarono al re Lodovico quattro altri
legati, cioè <i>Vibodo vescovo</i> di Parma,
due Giovanni e Pietro, anch'essi spediti
dal papa, e con esso loro Bernardo conte
inviato dall'imperador Lodovico, incaricati
di sostenere e promuovere gl'interessi
del medesimo Augusto. Allorchè
<i>papa Adriano</i> fece questa spedizione, non
gli era giunta per anche notizia che i
due re fratelli avessero divisa la preda.
E perchè il re Lodovico gli avea dato
dianzi di belle parole, nella lettera che
esso papa gli scrive <span class="fnote">[Labbe, Concilior., tom. 8.]</span>, il loda perchè
non ha imitato il re Carlo, cioè un usurpatore
del regno del fu re Lottario
imperadore, dovuto, secondo le leggi divine
ed umane, al piissimo imperador
suo figliuolo. Gli dice ancora che se il re
Carlo non restituirà il mal tolto, esso papa
è risoluto di portarsi in persona in
Francia, e di procedere alle censure contra
di un tale sprezzatore di Dio e delle
apostoliche ammonizioni. Andarono questi
legati a trovare anche il re Carlo, ma
senza alcun frutto per conto di Lodovico
imperadore; e per quello che riguarda
il papa, ad altro tale spedizione
non servì che a fargli intendere delle
insolenti risposte date da esso re Carlo e
dai vescovi del suo regno, capo dei quali
era <i>Incmaro arcivescovo</i> di Rems, uomo
per dottrina e per petto famoso in questi
tempi, che dovette trovar nel suo
cervello qualche bella ragione per giustificare
l'iniquità del re Carlo. L'anno
fu questo, in cui riuscì all'imperador
Lodovico di ridurre alle strette i Saraceni
nella città di Bari. Grandi fatiche,
gran dispendio di gente e di danaro era
già costato a lui quell'assedio. Oltre a
quanto si è detto di sopra, raccontano
<span class="pagenum" id="Page_729">[729]</span>
gli Annali di Metz <span class="fnote">[Annal. Francor. Metenses, tom. 3 Du-Chesne.]</span> che l'esercito inviato
in uno degli anni precedenti dal re
Lottario in aiuto dell'Augusto suo fratello,
per non essere assuefatto al soverchio
caldo del ducato beneventano, oppresso
anche dall'intemperie dell'aria,
venne men quasi tutto. <i>Plurimi etiam
aranearum morsibus extinti sunt</i>: cioè
dalle tarantole, velenosi animaletti, anche
oggidì sussistenti e famosi pel danno
che recano in quelle contrade. Ma sì gloriosa
fu l'ostinazione dell'Augusto Lodovico,
che sul fine dell'anno presente
ridusse quegl'infedeli a perdere la speranza
di soccorso, e in tale stato, che
furono in fine obbligati alla resa. Se vogliam
seguitare il padre Pagi <span class="fnote">[Pagius, in Crit. Baron.]</span>, egli se
ne impadronì nell'anno presente; tuttavia
è da preferir Camillo Pellegrino <span class="fnote">[Peregrinus, Hist. Princip. Langob., P. II,
tom. 2 Rer. Ital.]</span>, che
differì all'anno seguente la presa di quella
città; tal opinione coll'autorità di uno
scrittore contemporaneo verrà da noi dimostrata
non solo più verisimile, ma certa.
</p>

<p>
Mi fo io a credere che nell'anno
presente succedesse ciò che l'Anonimo
salernitano <span class="fnote">[Anonymus Salernitan., Paralipom., cap. 102
et 103.]</span> scrisse, e vien confermato
da una lettera dell'imperador Lodovico
di cui parleremo all'anno seguente: cioè
che riuscì alle armi cristiane d'esso Augusto
di sconfiggere tre ammirati, e vogliam
dire tre generali de' Saraceni, che
guidando brigate di lor gente in gran numero,
mettevano a sacco tutta la Calabria:
il che diede non picciolo crollo alla
lor potenza in quelle parti, e servì inoltre
ad affamar Bari ed a facilitarne la
conquista. Appartiene appunto a questo
anno ciò che narra Andrea prete italiano <span class="fnote">[Andreas Presbyter, Chron. tom. I Rer.
Germ. Menchenii.]</span>,
ed autore di questi tempi, nella
sua breve Cronica, pubblicata dal Menchenio.
Ricorsero all'imperador Lodovico
i popoli che restavano nella Calabria
<span class="pagenum" id="Page_730">[730]</span>
sotto il dominio de' Greci, pregandolo
di aiuto, perchè i Saraceni avean
ridotte in desolazione le lor città e chiese,
e con esibirsi di darsi a lui, e di pagargli
da lì innanzi tributo. Lodovico mossone
a compassione, senza però accettar la
loro offerta, inviò in soccorso loro <i>Ottone
conte di Bergamo, ed Oschisio e Gariardo
vescovi</i>, i quali adunato un esercito,
diedero addosso a que' Barbari, mentre
placidamente se ne stavano mietendo i
raccolti in certa valle, e fattane una grande
strage, liberarono i prigioni cristiani.
Portata questa nuova a Cincimo generale
de' Saraceni abitante nella città di
Amantea, si mosse con molte forze contra
de' cristiani; ma anch'egli fu sbaragliato
ed inseguito dai vincitori fino alle
porte di quella città. Penetrò dipoi l'imperadore
per mezzo delle spie che il
suddetto Cincimo con un poderoso rinforzo
a lui venuto per soccorrere Bari,
avea risoluto di assalire i cristiani nel
giorno del santo Natale, lusingandosi di
trovarli sprovveduti e attenti solo alle
divozioni. Pertanto ordinò che i suoi
prima del giorno ascoltassero messa e si
comunicassero, e poi prese l'armi uscissero
contro alle masnade di quegli infedeli.
Così fecero, e pieni di coraggio attaccarono
con loro la zuffa sì vigorosamente,
che li ruppero e ne fecero un copioso
macello. Queste perdite quanto
costernarono gli animi del soldano e dei
suoi, altrettanto rallegrarono il popolo
fedele di Gesù Cristo e del loro imperadore.
Ci chiama ora a sè l'illustre città
di Napoli. Era mancato di vita <i>Sergio
duca</i> di quella città, in qual anno precisamente
nol so, con lasciar suo successore
in quel ducato <i>Gregorio</i> il maggiore
de' suoi figliuoli, dichiarato molto
prima <i>maestro de' militi</i>, ed è lo stesso
che dire <i>duca</i>. Lasciò anche dopo di sè
altri figliuoli, fra' quali <i>Atanasio</i> già creato
vescovo di Napoli, uomo di santa vita,
e <i>Stefano</i> vescovo di Sorrento <span class="fnote">[Johann. Diaconus, in Vit. S. Athanasii
Episcopi Neapol. P. II, tom. 2 Rer. Italic.]</span>. Finchè
<span class="pagenum" id="Page_731">[731]</span>
visse e regnò Gregorio, per esser egli uomo
valoroso e savio, e peritissimo della
lingua greca e latina, camminarono bene
gli affari di quella città: e benchè l'imperadore
Lodovico, allorchè nell'anno
866 venne coll'armi in quelle parti,
si professasse mal soddisfatto di quel popolo,
e forse anche del loro duca, pure
il santo vescovo Atanasio, spedito incontro
a lui, con sì buona maniera s'introdusse
nella grazia di esso imperadore e
dell'Augusta sua consorte, che non fece
violenza alcuna a Napoli, e neppure vi
entrò dentro. Da lì a non molto cadde
malato Gregorio, e consultati i suoi fratelli,
e massimamente Atanasio vescovo,
dichiarò duca e collega suo <i>Sergio II</i> suo
figliuolo, al quale prima di morire raccomandò
vivamente d'essere ubbidiente
al prelato suo zio, e di regolarsi affatto
col di lui parere; perchè così operando,
bene sarebbe per lui, male, facendo il
contrario. Di questi documenti si dimenticò
ben presto lo sconsigliato giovane.
La moglie sua, donna superba, non potea
sofferire ch'egli si suggettasse ai consigli
ed alle ammonizioni del santo prelato,
e gli andava intonando all'orecchio,
che se pur intendeva di comparire e di
essere veramente principe, dovea non
solo astenersi dall'averlo per consigliere,
ma anche tenerlo lungi da sè, anzi sbrigarsi
da quell'intoppo. Dalla lettera, che
citeremo all'anno seguente, dell'imperador
Lodovico, si ricava che fra l'altre
ammonizioni del buon vescovo che amareggiavano
il duca suo nipote e la moglie
di lui, quella vi entrava di troncar
l'amicizia coi Saraceni, o, per dir meglio,
una specie di lega contratta con loro,
e vergognosa troppo per un principe
cristiano. De' Napoletani scrive così quell'imperadore <span class="fnote">[Epist. Ludov. II apud Anonym. Salern.
cap. 106.]</span>:
<i>Infidelibus arma et alimenta
et cetera subsidia tribuentes, per
totius imperii nostri litora eos ducunt; ut
cum ipsis toties Petri Apostolorum principis
<span class="pagenum" id="Page_732">[732]</span>
fines furtim depraedari conantur, ita
ut facta videatur Neapolis Panormum vel
Africa. Quumque nostri quique Saracenos
insequuntur, ipsi ut possint evadere, Neapolim
fugiunt, quibus non est necessarium,
Panormum repetere, sed Neapolim fugientes,
ibidem quousque perviderint latitantes,
rursus improviso ad exterminia redeunt.</i>
Ora tanto picchiarono in capo al
duca Sergio la moglie ed altri perversi
consiglieri, che il trassero a mettere in
prigione il vescovo Atanasio e gli altri
zii. Non si può dire che commozione eccitasse
in tutta la città questo barbaro
avvenimento. Altro non s'udiva che gemiti,
urli e mormorazioni contra dell'iniquo
principe. Però congregato tutto
il clero sì greco che latino di quella città
coi monaci, si portò al palazzo, chiedendo
con grido la liberazione dell'amato
loro prelato. Andò nelle furie Sergio,
prese tempo a rispondere, e finalmente
dopo sette dì, avendo inteso che i sacerdoti
erano risoluti di scomunicarlo, di
desistere dai sacri uffizii e di spogliar
gli altari, rimise in libertà il buon vescovo.
Incredibile per questo fu il giubilo e
la festa di tutto il clero e popolo, in guisa
che si pentì il duca d'averlo liberato,
e cominciò a tenergli delle spie intorno,
per sapere chi andava e veniva da lui;
e da lì innanzi perseguitò a man salva
gli ecclesiastici, oppresse le vedove e i
poveri, perchè niuno più v'era che in
lor favore aprisse la bocca. In questo
anno, secondo la Cronica saracenica <span class="fnote">[Chron. Saracin., P. II tom. 2 Rer. Italic.]</span>,
s'impadronirono i Mori dell'isola di
Malta nel dì 20 d'agosto.
</p>

<hr />
</div>

<div class="chapter">
<h2 class="hidden" id="DCCCLXXI">DCCCLXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Adriano II</span> papa 5.</td>
  </tr>
  <tr>
    <td><span class="smcap">Lodovico II</span> imp. 23, 22 e 17.</td>
  </tr>
</table>

<p>
Non potè più lungamente resistere
all'armi cristiane l'assediata città di Bari.
Da essa furono in quest'anno finalmente
snidati i Saraceni. Lupo
<span class="pagenum" id="Page_733">[733]</span>
protospata <span class="fnote">[Lupus Protospata, Chron., tom. 5 Rer.
Ital.]</span>, che scrive presa quella città
dai Franchi <i>anno</i> 868, <i>Indictione prima,
tertia die intrante mense februario</i>, troppo
sconciamente falla nell'anno. Ha bensì
colpito nel mese, perciocchè Andrea
prete <span class="fnote">[Andreas Presbyter, Chron., tom. 1 Rer.
Germ. Mechenii.]</span>, scrittore contemporaneo, nella
sua breve Cronica, notò che dopo le sconfitte
sopra riferite de' Saraceni, <i>sequenti
mense februario, quinto</i>, (forse <i>quarto</i>)
<i>expleto anno, quod Bari possessam</i> (obsessam)
<i>habebat dominus imperator, comprehendit
soldanum, et reliquos Saracenos
ibi consistentes interemit anno XXI,
Indictione IV</i>, cioè nell'anno presente.
Che quella città non si rendesse per capitolazione,
ma fosse presa per forza, si
può raccogliere dalla strage allora fatta
de' Saraceni. Se la scappò netta il loro
sultano, fu, secondo la testimonianza dell'Anonimo
salernitano <span class="fnote">[Anonymus Salern., Paralipom., cap. 108.]</span>, perchè costui
ritiratosi in una torre ben forte, chiamò
<i>Adelgiso principe</i> di Benevento, che era
intervenuto coll'<i>imperador Lodovico</i> a
quell'impresa, e si arrendè a lui, salva
la vita, con dirgli di meritarla bene, perchè
aveva in suo potere una figliuola di
esso principe, già datagli per ostaggio, e
giurò di non averla toccata. Da ciò prese
motivo Adelgiso di domandarlo con
due compagni in grazia all'imperadore,
che se ne contentò, ma male per lui. Costantino
Porfirogenneta <span class="fnote">[Constantinus Porphirogenn., in Vit. Basil.
Maced.]</span>, parlando della
presa suddetta di Bari, scrive che quella
<i>città col suo territorio, e coi prigioni tutti
venne in potere de' Romani</i>, cioè de' Greci.
Ma senza fallo s'inganna. Non apparisce
che i Greci avessero parte nello
acquisto di essa città; niun segno d'averla
Lodovico ceduta all'imperador Basilio,
si raccoglie dalla lettera che da qui a
poco verrò allegando. Quel che è più,
tanto Erchemperto <span class="fnote">[Erchempertus, Hist., cap. 38.]</span>, quanto il sopraccitato
<span class="pagenum" id="Page_734">[734]</span>
Lupo Protospata asseriscono che
i Greci solamente dopo la morte dell'imperador
Lodovico, siccome vedremo, entrarono
in quella città. Dopo questa gloriosa
impresa, aggiugne il suddetto Erchemperto,
che l'Augusto Lodovico inviò
la sua armata all'assedio di Taranto città
tiranneggiata anch'essa dai Saraceni.
All'anno presente pare che s'abbia a
riferire col cardinal Baronio una lettera
scritta dall'imperador Lodovico a <i>Basilio
imperadore de' Greci</i>, e a noi conservata
dall'Anonimo salernitano <span class="fnote">[Anonym. Salernit., Paralipom., cap. 94.]</span>. Forse
i prosperi successi dell'Augusto latino,
notificati al greco colla spedizion di due
ambasciatori, mossero ad invidia Basilio,
il quale perciò scrisse al medesimo Lodovico
una lettera tutta tessuta di varie
doglianze. La prima era del farsi Lodovico
chiamare <i>imperadore</i>, pretendendo Basilio
che questo nome, siccome ancor quello
di <i>Basileo</i>, fosse riserbato ai soli imperadori
d'Oriente con tacciare di novità
l'uso che ne facea Lodovico, e con dire
ch'egli dovea intitolarsi <i>imperador dei
Franchi</i>, e non già de' Romani. Risponde
saviamente l'Augusto Lodovico, che il
nome di Basileo, significante <i>re</i>, si truova
adoperato da tutte le antiche e moderne
nazioni; che quello d'<i>imperadore</i> nella sua
casa non è nuovo, avendolo goduto infino
il suo bisavolo Carlo. Riconosce poi che
dai Romani ne' suoi maggiori e in lui
stesso, era venuto non solamente l'imperio,
ma anche il regno di Francia,
perchè essi erano stati unti re dai romani
pontefici. <i>Nisi</i>, dice egli, <i>Romanorum
imperator essemus, utique neque Francorum.
A Romanis enim hoc nomen et dignitatem
assumimus, apud quos profecto primo
tantae culmen sublimitatis et appellationis
effulsit, quorumque gentem et urbem
divinitus gubernandam, et matrem omnium
Ecclesiarum Dei defendendam atque sublimandam
suscepimus, ex qua re et regnandi
prius, et postmodum imperandi auctoritatem
prosapiae nostrae seminarium
sumsit</i>. Si stupisce poi come Basilio abbia
<span class="pagenum" id="Page_735">[735]</span>
scritto, che mentre i suoi Greci tentavano
di espugnar Bari, i Franzesi se ne
stavano colle mani alla cintola mirandoli,
senza porger loro aiuto, e con attender
solo ai conviti. Quando manifesta
cosa era che i Greci, dopo aver fatto i
bravi con dar uno o due assalti, s'erano
tosto avviliti, e segretamente tornati al
loro paese; e intanto que' Franchi, che,
secondo lui, attendeano solamente a divertirsi,
aveano daddovero presa la città
di Bari. Lamentasi poi l'imperador
Lodovico, perchè Niceta patrizio, destinato
da Basilio alla <i>guardia del golfo Adriatico</i>
colla sua flotta, avea dato il sacco
a molte terre della <i>Schiavonia</i> franzese,
col pretesto che gli Schiavoni avessero
spogliato i legati pontificii nel ritorno
loro da Costantinopoli, benchè condotti
sopra legni dello stesso greco imperadore.
Duolsi, dico, gravemente perchè quei
legati sieno stati sì malamente provveduti
e guidati; e nulla finora delle robe loro
restituito; e che Niceta abbia dato il
guasto a varie castella di giurisdizione
del medesimo Lodovico, ed inoltre abbia
menata via prigione gran quantità di
quegli innocenti popoli: iniquità tanto
più intollerabile, <i>utiisdem Sclavinis nostris
cum navibus suis apud Barim in procinctu
communis utilitatis consistentibus, et nihil
sibi adversi aliunde imminere putantibus,
tam impie domus suae quaeque diriperentur,
sibique contingerent; quae si
praenoscerent, nequaquam prorsus incurrerent</i>.
Perciò qualora Basilio non emendi
il fatto, <i>justae severitatis nostrae proxima
ultio procul dubio subsequetur</i>. Ci
fan conoscere tali notizie, che tuttavia
l'Istria e almen qualche parte delle città
marittime della Dalmazia ubbidivano all'imperador
d'Occidente. Riferisce Giovanni
Lucio <span class="fnote">[Johann. Lucius, de Regn. Dalmat., lib. 2,
cap. 1.]</span> uno strumento fatto nella
città di <i>Spalatro, regnante in Italia
Lothario Francorum rege per indictione
XV, sub die IV non. martii</i>, cioè nell'anno
<span class="pagenum" id="Page_736">[736]</span>
857, oppure 852. Mi giova ancor di
produrre una iscrizione che tuttavia si
legge nella città di Pola nell'Istria, ed è
testimonio del continuato dominio dell'imperador
Lodovico in quelle parti.
Si mira esso sopra una porta laterale
del duomo.
</p>

<p class="center">
   <span class="over">AN</span>. INCARNT. <span class="over">DNI</span> DCCCLVII.<br />
    IND. V. REGE LODOVICO IMP. AUG.<br />
    IN ITALIA. HANDEGIS HUJUS AECCE<br />
ELEC P. <span class="over">ENE</span> CONS. EPS. SED. AN. <span class="over">V</span>.
</p>

<p>
Questo vescovo non fu conosciuto dall'Ughelli
nel tomo quinto dell'Italia
sacra.
</p>

<p>
Finalmente scrive nella sua lettera
l'imperador Lodovico, dopo aver parlato
dell'iniquo procedere de' Napoletani fautori
dei Saraceni: <i>Noveris, exercitum nostrum,
Bari triumphis nostris submissa,
Saracenos Tarenti pariter et Calabriae
nos mirabiliter humiliasse, simul et comminuisse;
ac hos celeriter, duce Deo,
penitus contriturum, si a mari prohibiti
fuerint escarum admittere copias, vel etiam
classibus a Panormo vel Africa suscipere
multitudines</i>. Perciò prega Basilio di voler
inviare un competente stuolo di navi,
che impedisca i trasporti de' Saraceni,
con aggiugnere: <i>Nos enim Calabria, Deo
auctore, expugnata, Siciliam disposuimus,
secundum commune placitum, libertati restituere</i>.
Queste gloriose imprese meditava
l'imperador Lodovico contra de' Saraceni,
formidabili allora alla Cristianità
sì in Oriente che in Occidente, non men
di quello che poi furono i Turchi, professori
della lor legge, spezialmente dopo
aver soggiogato i Saraceni medesimi. Ma
sconcertate rimasero tutte le sue idee da
una di quelle vicende che ben di rado
succedono, ma pur succedono sulla terra,
patria della corruzion degli animi e dei
corpi. Dimorava tuttavia in Benevento
esso Augusto, allorchè cadde in cuore
al principe della terra <i>Adelgiso</i> il malvagio
pensiero di metter le mani addosso
alla di lui sacrata persona. Costantino
<span class="pagenum" id="Page_737">[737]</span>
Porfirogenneta scrive <span class="fnote">[Constant. Porphyrogenn., in Vit. Basilii
Maced.]</span> che il sultano
prigione in Benevento, uomo de' più furbi
ed astuti del mondo, quegli fu che gli
inspirò una sì detestabil risoluzione. Infatti
anche l'Anonimo Salernitano <span class="fnote">[Anonymus Salernit., Paralipom., cap. 109.]</span>
attesta che Adelgiso si consigliò con lui
sopra un affare di sì grande importanza:
tanto s'era egli affratellato con quell'infedele.
Il motivo di procedere a fare un
atto sì palpabile di fellonia contra del suo
sovrano variamente viene scritto dagli
antichi storici. L'Annalista di Metz <span class="fnote">[Annal. Francorum Metenses.]</span>
dice ch'egli ciò operò <i>Graecorum persuasionibus
corruptus</i>, e che a persuasione
di lui molte città <i>Samnii, Campaniae, et
Lucaniae, a Ludovico recedentes, Graecorum
dominationi se subdiderunt</i>. A tali
notizie l'imperador mosse l'esercito verso
la capitale, cioè per andare a Benevento,
città allora piena di ricchezze.
Non l'aspettò Adelgiso, ma scaltramente
gli venne incontro; protestò la sua fedeltà
ed ossequio; giurò di non aver in
guisa alcuna acconsentito alla ribellion
di quelle città; fece anche giocar molti
regali; laonde fu restituito nella grazia
primiera. Passato dipoi l'imperadore
contro delle città ribellate, tutte le ridusse
all'ubbidienza, fuorchè Capua, che
per essere forte di mura convenne stringerla
con assedio. A tutti i contorni di
essa città fu dato un terribil guasto. Veggendosi
i Capuani ridotti a mal punto,
pregarono il vescovo loro <i>Landolfo</i> di
interporsi, ed alzato il corpo di santo
Germano, processionalmente usciti di città,
andarono a trovar l'imperadore, gridando
misericordia. Mosso a pietà lo
Augusto sovrano, loro perdonò; e in tal
maniera scacciati i Greci, posta guarnigione
nelle città prese, andossene dipoi
a Benevento, dove gli succedette la disgrazia
che or ora verrò raccontando. In
essa città si truova egli nel dì 14 d'aprile
dell'anno presente, come apparisce da
<span class="pagenum" id="Page_738">[738]</span>
un suo diploma già pubblicato da me <span class="fnote">[Antiquitat. Italic., Dissert. XI, pag. 585.]</span>.
Ma non si può, se non difficilmente, prestar
fede al racconto del suddetto autore,
perchè oltre al non avere gli antichi scrittori
italiani nulla detto, nulla conosciuto
dell'assedio di Capua, nè dell'essersi
data, come egli pretende, quella con altre
città circonvicine ai Greci, lontano
dal verisimile si scuopre che i principi
di Benevento e i conti di Capua avessero
voluto ammettere presidii greci nelle loro
città, e massimamente stando in tanta
vicinanza l'imperador Lodovico coll'armi
in mano. Si vuol nondimeno confessare
che Leone Ostiense <span class="fnote">[Leo Ostiensis, Chron., lib. 1, cap. 36.]</span> sembra accostarsi
a tale opinione, allorchè dopo la
presa di Bari scrive, che <i>duo quidam comites
nisi sunt in imperatorem insurgere.
Quod quum cognovisset imperator, persecutus
est eos usque Marsiam, ubi illi non
audentes consistere, fugerunt Beneventum</i>.
Di questi due conti parleremo fra poco.
Aggiugne, che l'imperadore in perseguitando
que' due conti, arrivò ad Isernia,
e volendo quella città resistere, la espugnò
e prese. Poscia per Alife e Telese
passò alla città di Sant'Agata, intorno al
cui assedio si fermò per alquanti giorni.
V'era dentro Isembardo gastaldo, cioè
governatore perpetuo della medesima;
buon per lui che <i>Bassacio abbate</i> di Monte
Casino, per essere suo parente, impetrò
a lui e alla città dall'imperatore perdono.
Colà comparve <i>Adelgiso principe</i> di
Benevento. Gittatosi a' piedi dell'Augusto
sovrano, ottenne non solo per sè, ma
anche per gli due conti suddetti, d'essere
rimessi nella sua grazia. Ciò fatto, l'imperadore
andò a Benevento a trovare
una sciagura ch'egli mai non si sarebbe
aspettato. Ma neppur qui possiam riposare
sull'autorità dell'Ostiense. La ribellione
di que' due conti, per attestato
di Erchemperto, siccome vedremo, accadde
dopo la disavventura occorsa all'imperadore,
e per conseguente anche
l'espugnazion di quella città. Ciò che
<span class="pagenum" id="Page_739">[739]</span>
bensì possiam credere all'Ostiense, perchè
concordemente asserito dagli altri
antichi storici, si è, che le insolenze usate
al popolo di Benevento, non già da
Lodovico imperadore, principe assai buono,
ma dalle sue milizie, e massimamente
dall'imperadrice <i>Angilberga</i> sua moglie,
principessa, in cui non si sapeva
discernere se maggior fosse la superbia
o l'avarizia, quelle furono che fecero
perdere in fine la pazienza ad Adelgiso
loro principe. <i>Coeperunt Galli graviter
Beneventanos persegui, ac crudeliter vexare</i>:
son parole d'Erchemperto <span class="fnote">[Erchempertus, Hist., cap. 34.]</span>.
<i>Quumque Beneventanos ostiliter insequeretur
sua conjux, atque mulieres illorum
omnimodis nimirum foedaret; et ipsa Beneventanos
variis injuriis afficeret, asserens
ad suos, quia minime se sciunt communire
Beneventani clypeis</i>, ec. Lo stesso
viene asserito dall'Anonimo salernitano <span class="fnote">[Anonym. Salern., Paralip., cap. 109.]</span>,
per tacer d'altri autori. Cedreno <span class="fnote">[Cedren., in Annalib.]</span>
autor greco scrive, essere proceduta
tutta la scena, che io son per raccontare,
dai consigli e dalle cabale del soldano,
che condotto prigione a Benevento,
s'era intrinsecato con Adelgiso e collo
stesso imperadore. E certamente che Adelgiso
si consigliasse con costui, lo asserì
anche l'Anonimo salernitano. Nel
resto il racconto di Cedreno discorda
dalla verità della storia, e meritano qui
più fede gli storici latini.
</p>

<p>
Ora gli Annali di Metz c'insegnano
avere <i>Adelgiso principe</i> di Benevento
fraudolentemente persuaso all'imperador
Lodovico di lasciar tornare alle loro
case le milizie franzesi, perchè lo star
più quivi era di loro incomodo e di gran
danno ai suoi sudditi. Restò dunque con
pochi Lodovico. Ma è maggiormente da
prestar fede ad Andrea prete <span class="fnote">[Andreas Presbyter, Hist. tom. 1 Rer.
Germ. Menchenii.]</span>, storico
italiano contemporaneo, che scrive aver
Adelgiso profittato del tempo, in cui
<span class="pagenum" id="Page_740">[740]</span>
<i>erant Franci separati per castella, vel civitates
fidentes absque ullo terrore, credentes
fidei Beneventanorum</i>. Però venuto
il bisogno del loro aiuto, furono trattenuti
dai Beneventani in maniera, che
niun d'essi potè accorrere alla difesa
del proprio padrone. Nel giorno 23 agosto,
<i>Indictione XI</i> (si dee scrivere quarta),
per attestato del suddetto Andrea,
scoppiò la congiura de' Beneventani.
Mentre l'imperadore dopo il mezzodì
riposava, uniti andarono al palazzo per
sorprenderlo. Corsero all'armi i pochi
Franzesi di sua guardia; e svegliato l'imperadore
da quel rumore, corse anche
egli alla difesa. Adelgiso veggendo la resistenza,
fece mettere il fuoco alle porte
del palazzo, il che costrinse l'imperadore
a ritirarsi colla moglie Augusta e
alquanti de' suoi in una torre forte, dove
per tre dì si difese: se pur questa torre
non fu il palazzo medesimo. Negli Annali
bertiniani <span class="fnote">[Annales Francor. Bertiniani.]</span> si legge: <i>Adelgisus cum
aliis Beneventanis adversus ipsum imperatorem
conspiravit, quoniam idem imperator
factione uxoris suae eum in perpetuum
exsilium disponebat. Et quum
idem Adelgisus noctu super ipsum imperatorem
irruere disposuisset, isdem cum
uxore sua, et cum eis, quos secum habebat,
quandam turrim valde altam munitissimam
ascendit, et ibi per tres dies cum
suis se defendit</i>. Seguita poi a dire, che
interpostosi il vescovo di quella città,
ottenne di poter andarsene sano e salvo.
Ma non così presto egli dovette ricevere
la libertà, scrivendo Erchemperto <span class="fnote">[Erchempertus, Hist., cap. 34.]</span>,
autore di que' tempi, che Lodovico fu
preso e messo in prigione; e mentre era
in quello stato, <i>consistente Augusto in
custodia</i>, Iddio mosse dall'Africa i Saraceni,
e non tardò quaranta giorni a vendicar
l'enorme strapazzo fatto al maggior
principe della Cristianità, ch'esso
Erchemperto chiama <i>sanctissimum virum,
salvatorem scilicet Beneventanorum provinciae</i>.
E Andrea prete lasciò scritto
<span class="pagenum" id="Page_741">[741]</span>
che la di lui prigione durò fino a dì 17
di settembre. Ora le soldatesche sue s'erano
intanto ammassate; cosa che diede
molta appressione al principe Adelgiso,
se pur ciò è vero, perchè Erchemperto
diversamente ne parla. Giunse anche
nuove che un poderoso esercito di Saraceni
era sbarcato verso Salerno, sicchè
si venne a capitolare la libertà del
maltrattato Augusto. Fu convenuto che
egli, la moglie, la figliuola Ermengarda e
tutti i suoi con fortissimi giuramenti presi
sopra le sacre reliquie, si obbligassero
di non fare in alcun tempo nè per sè
nè per altri vendetta alcuna di quel
fatto, nè di entrare mai più con armi ed
armata nel ducato di Benevento. Dopo
di che gli fu permesso d'andarsene ovunque
gli piacea. Soggiugne Erchemperto
che Adelgiso <i>bona ejus diripiens, ditatus
est, cunctosque viros exercitales
expoliavit, et ex bonis eorum onustatus
est</i>. Incredibile fu il rumore (e ben lo
meritava il caso) che per l'Italia e fuori
d'Italia si fece per questo insulto. D'altro
non si parlava, dando alcuni ragione
ad Adelgiso per cagion delle estorsioni ed
insolenze praticate nella provincia beneventana
dai Franzesi, e massimamente
dall'imperadrice Angilberga; ma i più
detestando la fellonia e la somma ingratitudine
di costui, che pagava di questa
moneta chi con tanti sudori di sangue e
spese avea liberato lui e i suoi popoli dal
giogo de' Saraceni. Ho io pubblicato <span class="fnote">[Antiq. Ital., Dissert. XL.]</span>
un ritmo, allora composto che probabilmente
si andava cantando per le piazze.
Tali sono i primi tre pretesi versi:
</p>

<div class="poem">
<p><i>Audite omnes fines terrae horrore cum tristitia,</i></p>
<p><i>Quale scelus fuit factum Benevento civitas.</i></p>
<p><i>Lhuduicum comprenderunt sancto pio Augusto.</i></p>
</div>

<p>
Corse velocemente la nuova, di questo
tragico caso in Francia e Germania,
per attestato degli Annali di san Bertino <span class="fnote">[Annales Francor. Bertiniani.]</span>
e di Fulda <span class="fnote">[Annales Francor. Fuldenses.]</span>, e colla giunta
<span class="pagenum" id="Page_742">[742]</span>
che suol fare alle cose la fama, cioè con
spacciare che l'imperadore Lodovico era
stato, non solamente preso, ma anche
trucidato dai Beneventani. Perciò chi
degl'Italiani spedì al re Carlo Calvo in
Francia, e chi al re Lodovico in Germania,
invitandolo a venire a prendere
l'eredità del creduto morto loro nipote.
</p>

<p>
Venne <i>Carlo Calvo</i> fino a Besanzone
e di là spedì corrieri in Italia, per risapere
più fondatamente la serie di questo
sì strepitoso avvenimento, e uditane poi
la verità, se ne tornò indietro. <i>Lodovico re</i>
di Germania inviò anch'egli <i>Carlo il Grosso</i>
suo figliuolo a tirar nel suo partito i
popoli posti di qua dal monte Jura, sudditi
dell'imperatore. Rimesso poi che fu
in libertà esso Augusto, a dirittura sen
venne nel ducato di Spoleti, sdegnato forte
contro i due <i>Lamberti</i>. Son questi i due
conti, de' quali parlò Leone Ostiense,
forse con anticipar di troppo la loro
rivolta. Certamente l'un di essi era duca
di Spoleti; l'altro o fratello o nipote, se
pur non v'ha errore nei nomi, perciocchè
l'Ignoto casinense scrive <span class="fnote">[Ignotus Casinens., Chron. P. I, tom. 2
Rer. Ital.]</span>: <i>Lampert
filius Widonis, et Ildebert comites nisi
sunt manus erigere contra Hludovicum
imperatorem. Sed relata illorum fraude
persecutus est eo Hludovicus usque Marsim.</i>
Siccome vedemmo di sopra all'anno 860,
si truova in que' tempi un <i>Ildeberto</i> conte
in quella contrade, non so se conte di
Marsi, oppur duca di Spoleti o di Camerino.
Ma più innanzi non s'incontra memoria
alcuna di lui. Convien nullameno
confessare che da Erchemperto <span class="fnote">[Erchempert., Hist., cap. 35.]</span> chiaramente
sono appellati <i>ambo Lamperti
comites</i>, e dall'Anonimo salernitano <span class="fnote">[Anonym. Salernit., Paralip., cap. 114.]</span>
<i>ambo nominis unius Lamperti</i>. Per me
non credo che propriamente questi due
Lamberti si ribellassero a visiera calata
contra dell'imperador Lodovico, come si
figurò il conte Campello <span class="fnote">[Campelli, Storia di Spoleti, lib. 17.]</span>, benchè assistito
<span class="pagenum" id="Page_743">[743]</span>
dal suddetto Ignoto casinense. Pare
a me più verisimile che la collera contra
di loro procedesse, perchè Lodovico o li
sospettasse d'accordo con Adelgiso, o imputasse
loro a fellonia il non essere accorsi,
come portava l'obbligo loro, in sua
difesa ed aiuto colle soldatesche di Spoleti,
allorchè egli stava sotto il torchio in Benevento.
<i>Interea Landbertus</i> (così dice l'Annalista
bertiniano <span class="fnote">[Annales Francor. Bertiniani.]</span>) <i>cum alio Lamberto
sentientes sibi reputari ab imperatore de
his, quae in eum facta fuerant, ab eo discesserunt,
et in partes Beneventi, quia praefatus
Adelgisus eis conjunctus erat, perrexerunt</i>.
Erchemperto attesta che i Lamberti
furono onorevolmente accolti in
sua corte da Adelgiso. Nè sussiste, come
vuole Leone Ostiense, che Lodovico Augusto
da Benevento si ritirasse a Veroli,
ed ivi si fermasse quasi undici mesi. Aveva
egli mandata l'imperadrice a Ravenna
acciocchè ivi tenesse la gran dieta del
regno d'Italia. Nel giorno 22 di novembre
di quest'anno <i>in villa, quae dicitur Vico,
ubi ipse Augustus praeerat</i>, fece esso
Augusto acquisto da un certo Sisenardo
dell'isola appellata <i>Casauria</i> presso il
fiume Pescara. Verso quelle parti sembra
che fosse la villa di <i>Vico</i>. E in quest'anno
appunto (piuttosto che nell'anno 886, come
vuole il padre Mabillone) son io d'avviso
che seguisse la fondazione del celebre
monistero benedettino di Casauria, ordinato
dall'imperador Lodovico in rendimento
di grazie a Dio, che l'aveva liberato
dal gravissimo pericolo incorso in
Benevento. Se egli in quest'anno comperò
quel sito, non si può ragionevolmente
pensare ch'egli fabbricasse prima nel fondo
altrui. Della nuova guerra portata in
quest'anno dai Saraceni a Salerno parlerò
all'anno seguente. Qui non voglio lasciar
di dire che <i>papa Adriano</i>, il quale nell'anno
precedente con tanto vigore adoperando
anche le minacce avea scritto
a <i>Carlo Calvo</i> re di Francia per sostenere
i diritti dell'<i>imperador Lodovico</i> sopra la
Lorena e per altri affari; nell'anno presente
<span class="pagenum" id="Page_744">[744]</span>
dopo aver ricevute delle risposte
alquante brusche, tutto si raddolcì, e cominciò
a far degli elogi mirabili d'esso re
Carlo in iscrivendogli. Fra l'altre cose
è notabile nella lettera d'esso papa, rapportata
dal cardinal Baronio, un pensiero
ch'egli in somma confidenza notifica al
medesimo re con dire <span class="fnote">[Epist. 34 Hadriani II. tom. 8 Concil. Labbe.]</span>: <i>Ut sermo sit secretior
et literae clandestinae, nullique nisi
fidissimis publicandae; vobis confitemur devovendo,
et notescimus affirmando, salva
fidelitate imperatoris nostri, quia si superstes
ei fuerit vestra nobilitas, vita nobis comite,
si dederit nobis quislibet multorum
modiorum auri cumulum, nunquam acquiescemus,
exposcemus aut sponte suscipiemus
alium in regnum et imperium romanum,
nisi te ipsum. Quem, quia praedicaris
sapientia et justitia, religione et virtute,
nobilitate et forma, videlicet prudentia,
temperantia, fortitudine, atque pietate refertus,
si contigerit te imperatorem nostrum
supergredi, optamus omnis clerus, et plebs,
et nobilitas totius orbis et urbis, non solum
ducem et regem, patricium et imperatorem,
sed in praesenti ecclesia defensorem, et in
aeterna cum omnibus sanctis participem
fore</i>. Ma papa Adriano II non avendo
potuto eseguir questa idea, la trasmise
almeno al suo successore, che vedremo
dichiararsi in favore del medesimo Carlo.
</p>

<hr />
</div>

<div class="chapter">
<h2 class="hidden" id="DCCCLXXII">DCCCLXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXII</span>. Indizione <span class="scp">V</span>.</td>
  </tr>
  <tr>
    <td><span class="smcap">Giovanni VIII</span> papa 1.</td>
  </tr>
  <tr>
    <td><span class="smcap">Lodovico II</span> imp. 24, 23 e 18.</td>
  </tr>
</table>

<p>
Giunse ai confini della vita in questo
anno <i>papa Adriano II</i>. Restò di lui una
gloriosa memoria sì per le sue virtù ed
azioni lodevoli in servizio della sede apostolica
e della Chiesa di Dio, come ancora
della sua munificenza verso de' sacri
templi e de' poverelli. E qui cominciano
ad abbandonarci le vite de' sommi pontefici
con grave danno della storia ecclesiastica
e secolare di questi secoli. A lui
succedette <i>Giovanni VIII</i>, dianzi arcidiacono
della chiesa romana, senza precisamente
<span class="pagenum" id="Page_745">[745]</span>
sapersi, come pensa il padre Pagi,
in qual giorno seguisse la sua consecrazione.
Nondimeno gli Annali bertiniani
la mettono nel dì 14 di dicembre.
Stavano intanto in cuore <i>dell'imperador
Lodovico</i> due pungenti spine. L'una era
l'occupazion del regno della Lorena, da
lui giustamente pretesa; l'altra l'enorme
affronto a lui fatto dall'ingrato principe
di Benevento. Per quel che concerne al
primo affare, egli, per attestato degli Annali
di san Bertino <span class="fnote">[Annales Francor. Bertiniani.]</span>, spedì l'Augusta
<i>Angilberga</i> sua moglie per trattarne coi
due re suoi zii. Venne dopo Pasqua il re
<i>Carlo Calvo</i> fino a san Maurizio per abboccarsi
con lei, secondochè era stato
concertato; ma inteso che la medesima
era per andar prima a Trento per parlare
con <i>Lodovico re</i> di Germania, se tornò
indietro. Seguì infatti nella città di Trento
il divisato abboccamento, e Lodovico
<i>cum Ilgerberga loquens</i> (lo stesso è che
<i>Angilberga</i> ed <i>Angelberga</i>), <i>partem regni
Lotharii, quam contra Carolum accepit,
neglectis sacramentis inter eos pactis, sine
consensu ac conscientia hominum quondam
Lotharii, qui se illi commendaverant, clam
reddidit. Inde utrimque sacramenta prioribus
sacramentis, quae cum fratre suo pepigerat,
diversa et adversa inter eos sunt
facta</i>. Fece poi sapere Angilberga al re
Carlo che venisse a san Maurizio; ma
Carlo insospettito, oppure avvertito di
quanto essa avea pattuito col re Lodovico,
ricusò d'andarvi. Inviò poscia ad esso
re Carlo il vescovo <i>Vibodo</i> sotto pretesto
d'amicizia, ma veramente per trattare
con lui della restituzion degli stati
del fu re Lottario. Carlo non si lasciò trovare
da lui, o se pur l'ascoltò, rimandollo
colle mani vuote. Qual parte della Lorena
restituisse il re Lodovico al nipote
Augusto, nol dicono gli storici. Se potessimo
riposar sull'autorità di Gotifredo
da Viterbo <span class="fnote">[Godefredus Viterbiensis, Pantheon.]</span>, dovette in fine anche il
re Carlo venire a qualche composizione,
scrivendo egli che <i>imperator Ludovicus
<span class="pagenum" id="Page_746">[746]</span>
ipsum regnum Lotharingiae cum Carolo
patruo suo, habita inter se pactione, divesit.
Ita tamen quod Ludovicus imperator
Aquisgrani palatium cum sua portione
haberit</i>. Temo io che Gotrifredo abbia
cambiati i nomi, e voglia parlar qui della
divisione fatta da Lodovico re di Germania
col fratello Carlo Calvo. Nè vo' lasciar
di dire, che in riferir gli Annali il
suddetto abboccamento del re Lodovico
coll'imperadrice Angilberga, non dicono
punto che la medesima fosse di lui <i>figliuola</i>,
come ha preteso il Campi <span class="fnote">[Campi, Hist. Placent., ad ann. 874.]</span> ed
altri. Il Bouchet la credette figliuola di
un duca di Spoleti; i Sammartani le diedero
per padre <i>Eticone Guelfo</i>, figliuolo
di <i>Eticone duca</i> di Svevia. Quanto a me
tengo per tuttavia ascosa l'origine sua.
E per le ragioni che ho altrove addotto <span class="fnote">[Antiq. Ital., Dissert. XI.]</span>,
non la so credere figliuola naturale
del suddetto Lodovico re di Germania,
perchè dal medesimo è appellata in un
diploma <i>dilecta ac spiritalis filia nostra
Engilpirga</i>, cioè solamente tenuta al battesimo.
Nè erano allora in uso le dispense
di sì stretta parentela, quale sarebbe
stata quella di Lodovico II imperadore
con Angilberga, mentre sarebbero stati
in tal supposto primi cugini. A proposito
poi di questa principessa, mal voluta da
tutta la nobiltà d'Italia, massimamente
a cagione de' gravi sconcerti accaduti
all'Augusto consorte in Benevento, strano
è quel che raccontano i suddetti Annali
bertiniani, con dire: <i>Quia primores Italiae
Ingelbergam propter suam insolentiam habentes
exosam, in loco illius filiam Winigisi
imperatoris substituentes, obtinuerunt
apud eumdem imperatorem, ut missum
suum ad Ingelbergam mitteret, quatenus
in Italiam degeret (cioè in Lombardia),
et post illum non pergeret, sed eum in Italiam
reversurum expectaret. Ipsa autem non
obaudiens illud mandatum, post eum ire
maturavit</i>. Il conte Campelli <span class="fnote">[Campelli, Storia di Spoleti.]</span>, indotto
da queste parole, si figurò che Lodovico
<span class="pagenum" id="Page_747">[747]</span>
imperadore ripudiasse Angilberga, la quale
perciò si fece monaca. Ma non sussiste
in guisa alcuna che si sciogliesse il legame
del loro matrimonio, nè che Lodovico
prendesse per moglie la figliuola di
Guinigiso, chiamato da lui e da altri duca
di Spoleti. Morì, siccome abbiam veduto
di sopra, Guinigiso nell'anno 822.
Una sua figliuola in quest'anno sarebbe
stata troppo attempata per servire di
moglie o di concubina ad un imperadore
che abbisognava di successione. Però ivi
si parlerà di una figlia di qualche altro
Guinigiso, oppure di Guinigiso figliuolo
del suddetto duca.
</p>

<p>
Da un placito della Cronica vulturnense <span class="fnote">[Chronic. Vulturnens., P. II, tom. 1 Rer.
Italic.]</span>
si conosce che l'imperador
suddetto si trovava nel dì primo di gennaio
dell'anno presente in Balva città
dell'Abbruzzo. Abbiamo da un altro
strumento aggiunto alla Cronica di Casauria <span class="fnote">[Chronic. Casauriens., P. II, tom. 2 Rer. Ital.]</span>
che nel dì 12 di aprile egli
dimorava nel territorio di Rieti. Poscia,
secondo gli Annali di san Bertino <span class="fnote">[Annales Francor. Bertiniani.]</span>,
nella vigilia di Pentecoste si portò a Roma:
il che vien confermato da un suo
diploma, registrato nella Cronica del monistero
di Farfa <span class="fnote">[Chron. Farfens., P. II, tom. 2 Rer. Ital.]</span>, la cui data è questa:
<i>V kalendas junii, anno, Christo propitio,
imperii domni Ludovici piissimi Augusti
XXIII, Indictione V. Actum in civitate
Roma, palatio imperatoris.</i> Nel giorno solenne
della Pentecoste egli fu coronato
da papa Adriano, che allora vivea, cioè,
a mio credere, egli ricevette la corona del
regno della Lorena, o perchè parte gliene
avea ceduta il re Lodovico suo zio,
o perchè con questo atto egli intese conservare
e fortificare i diritti suoi sopra
quegli stati. Dopo la messa cantata fece
insieme col suddetto pontefice una pomposa
cavalcata sino al palagio lateranense.
Fu in questa congiuntura (come s'ha
da Reginone <span class="fnote">[Regino, in Chron.]</span> e dall'Annalista
<span class="pagenum" id="Page_748">[748]</span>
sassone <span class="fnote">[Annalista Saxo, tom. 1 Script. Eccardi.]</span>), e non già nell'anno seguente,
ch'esso Augusto in una gran dieta alla
presenza del sommo pontefice espose le
sue giuste doglianze contra di <i>Adelgiso
principe</i> di Benevento, il quale perciò fu
proclamato tiranno, nimico della repubblica
e del senato romano, e dichiarata
la guerra contro di lui. Slegò papa Adriano
da tutti i giuramenti e da qualunque
promessa fatta ad Adelgiso l'imperadore,
riconoscendoli per atti nulli, perchè fatti
per forza affin di salvare la vita, e perciò
ridondanti in pregiudizio della salute pubblica.
Contuttociò Lodovico, premendogli
che nessuno de' suoi il potesse chiamare
spergiuro, non volle procedere coll'armi
contra di Benevento, ma lasciò questa
incumbenza all'imperadrice sua moglie,
la quale raunato l'esercito, si preparò per
passare a quella volta. Pervenuta all'orecchio
di Adelgiso la nuova di questa spedizione,
tale sbigottimento prese, che se
ne fuggì nell'isola di Corsica, dove per
qualche tempo sconosciuto si fermò. Così
quegli Annali. Ma senza fallo questa
fuga di Adelgiso in Corsica è affatto favolosa.
Noi il troveremo saldo nel suo
principato, e non già figliuolo della paura,
procedere contra de' Saraceni, i quali in
questi medesimi tempi portarono l'eccidio
ai ducati di Salerno e Benevento, e
non privo di consiglio in sì scabrose contingenze.
Nè apparisce che l'imperadrice
suddetta passasse coll'armi nel beneventano,
o che vi facesse prodezza alcuna. Vegniamo
ora ai Saraceni. Dacchè costoro
ebbero perduta la città di Bari, da vergogna
e da rabbia commossi, misero insieme
in Africa una nuova poderosa armata
di quasi trenta mila combattenti, e
nell'autunno dell'anno antecedente a
dirittura diedero le vele verso Salerno.
Volle Dio che mentre costoro faceano
quel grande apparecchio di gente e di
macchine per passare in Italia <span class="fnote">[Anonymus Salern., Paralipom., cap. 110.]</span>, uno
della lor nazione, per nome Arrane, ricordevole
di un piccolo favore a lui compartito
<span class="pagenum" id="Page_749">[749]</span>
da <i>Guaiferio principe</i> di Salerno,
trovato in Africa un uomo da Amalfi
chiamato Fluro, il pregiò in confidenza
di far sapere da parte sua ad esso principe
che fortificasse Salerno a tutto
potere, perchè gli sovrastava una gran
burrasca. Eseguì l'Amalfitano la commessione,
e Guaiferio immantinente si
diede a mettere in buon sesto le fortificazioni
della sua città, e vi fece alzar tre
fortissime torri ne' siti più pericolosi. Una
fu fatta dai Capuani, allora sudditi suoi;
la seconda dai Toscani, probabilmente negozianti
in quella città; e quella di mezzo
la fabbricarono i Salernitani stessi. Ricorse
per aiuto ad Adelgiso principe di Benevento;
e questi appena udì lo sbarco della
flotta moresca, che comparve anch'egli a
Salerno con quante forze potè. Tennero
questi due principi consiglio insieme, e
fu presa la risoluzione di uscire in campo
contra d'essi, e di azzardare una battaglia.
Ma avendo l'accorto Adelgiso ben
considerata e scandagliata la moltitudine
e possanza delle schiere nemiche, giudicò
meglio di ritirarsi. Tornossene egli a Benevento,
e i Saraceni attendati intorno
alla città di Salerno cominciarono a stringerla
con un ben regolato assedio, che
durò moltissimi mesi anche dell'anno
presente, e fu sostenuto nulladimeno con
intrepidezza da Guaiferio e dal suo popolo.
Per attestato dell'Anonimo salernitano,
da cui ho preso questo racconto,
confermato ancora da Erchemperto, quei
Barbari nel tempo d'esso assedio uccisero
innumerabili contadini e distrussero
tutti i contorni di Salerno. Venuta poi
la primavera, mandarono distaccamenti
ne' territorii di Napoli, di Benevento e
di Capoa, che diedero il sacco dovunque
arrivarono, e desolarono una gran quantità
di terre. Avea preso stanza il re loro
Abdila nella chiesa de' santi Fortunato e
Gajo; e quivi fatto porre il suo letto sopra
l'altare, soleva sfogar la sua libidine
colle misere fanciulle cristiane che i suoi
andavano rapendo. Ordine dovette essere
di Dio, che un giorno volendo costui
<span class="pagenum" id="Page_750">[750]</span>
far forza ad una, cadde dall'alto della
chiesa una trave, che stritolò l'infame
tiranno, senza toccar l'innocente giovane
cristiana. In suo luogo elessero i Saraceni
per loro generale o re un altro
chiamato Abimelec, uomo ardito e segace.
</p>

<p>
In tante angustie <i>Guaiferio</i> principe
di Salerno, altro scampo non conoscendo,
determinò d'implorare la misericordia
dell'<i>imperador Lodovico</i>, e spedì a
lui prima <i>Pietro</i> suo cognato, e poscia
<i>Guaimario</i> suo figliuolo. In mal punto
v'andarono. L'Augusto Lodovico, che
era forte in collera con Guaiferio, perchè
o credeva o sapeva essere il medesimo
stato complice dell'ignominia a lui inferita
in Benevento, non solamente niun
soccorso loro accordò, ma feceli anche
arrestare, e mandolli in esilio. Crebbe
perciò la disperazione nei Salernitani,
perseguitati di fuori dai Barbari, dentro
dalla fame; se non che <i>Marino</i> duca
di Amalfi mosso a compassione della lor
disavventura, e riflettendo al pericolo
della propria casa, se bruciava quella
del vicino, destramente andò introducendo
vettovaglia nell'assediata città, e
incoraggiando quel popolo continuamente
con isperanze e buone parole. <i>Landolfo
vescovo di Capoa</i> si mosse anch'egli,
e dopo tanti mali da lui fatti, per attestato
di Erchemperto, questo almen fece di
buono in vita sua: cioè andò in persona
a Pavia a raccomandar l'infelice Salerno
all'imperador Lodovico. Prostrato ai
suoi piedi, con tal efficacia perorò, mostrando
in qual pericolo sarebbe la cristianità
cadendo Salerno, la gloria che
ne acquisterebbe l'imperadore, le calamità
non solo di Salerno, ma anche di
tutte le circonvicine contrade, che il
cristianissimo principe si diede per vinto,
e dimenticato per allora il recente affronto
a lui fatto, comandò che si allestisse
un'armata e si mettesse in viaggio. Volle
il buon imperadore intervenire anch'egli
alla danza. Giunto che fu a Patenava
in Campania, dove ricevette i legati di
<span class="pagenum" id="Page_751">[751]</span>
varie città, e inteso che non lungi da Capoa
s'era annidato un corpo di dieci mila
Saraceni, se gli gittò a' piedi <i>Guntario
conte</i> suo nipote, giovane di quindici anni,
e tanto fece e disse, che impetrò da lui
di poter andare ad assalire con parte
delle truppe franzesi le nimiche masnade.
Seco andarono i Capuani, e sì bravamente
menarono tutti le mani contra di
que' Barbari, che ne misero a fil di spada
circa nove mila: segnalata vittoria,
ma che costò la vita allo stesso Guntario
con sommo dispiacere dell'Augusto suo
zio. Che nel numero degli estinti lo storico
aprisse di troppo la bocca, lo credo
io, e verisimilmente lo crederanno molti
altri. Mandò esso imperadore anche a
Benevento un altro distaccamento dei
suoi guerrieri, che unito coi Beneventani
diede addosso ad un altro quasi ugual
corpo di Saraceni, accampati in un
luogo chiamato Mamma. Ancor questi
furono messi in rotta, e poco men che
tre mila d'essi rimasero estinti sul campo.
<i>Adelgiso principe</i> si trovò a questa
battaglia, seco avendo i due <i>Lamberti</i>
rifugiati in Benevento, che mirabilmente
il servirono in tale occasione. Erchemperto
mette questa vittoria dei Beneventani
(il che è ben più probabile) prima
che l'imperador giugnesse in Campania
colle sue milizie; ed aggiugne che i Capuani
anche prima aveano tagliato a
pezzi mille di quegli infedeli. Sul fine
dell'anno presente riportarono l'armi
cristiane tutti questi vantaggi. E nella
Cronica saracenica <span class="fnote">[Chronic. Saracenic., P. II, tom. 1 Rer. Ital.]</span> nell'anno presente
si legge: <i>Periit exercitus Moslemiorum
in Salerniah</i>. Nei documenti da me aggiunti
alla Cronica di Casauria <span class="fnote">[Chron. Casauriens. P. II, tom. 2 Rer. Ital.]</span> si comincia
nell'anno presente a far conoscere
<i>Suppone II</i> duca di Spoleti. Egli è veramente
chiamato in alcune carte solamente
conte, secondochè praticavasi anche
in Toscana e in altri paesi; pure
chiaramente in una carta, scritta nell'<i>anno
XXIII di Lodovico imperadore nel dì VI
<span class="pagenum" id="Page_752">[752]</span>
di giugno, indizione V</i>, cioè in quest'anno,
si legge: <i>Constat, me Suppo dux, filius
quondam, Maurini</i>, ec. E questi dallo
autore della Cronica suddetta vien chiamato
<i>Suppo Piceni comes, qui et dux
inscribitur, in imperatoris exercitu fulgidus</i>.
Già vedemmo all'anno 822 creato
duca di Spoleti Suppone conte di Brescia.
Essendo egli morto nell'anno 824,
fu promosso <i>Mauringo</i> anche esso conte
di Brescia. Fondatamente si può credere
che <i>Maurino</i> e <i>Mauringo</i> sieno stati un
personaggio solo; e quando ciò sia, par
molto verisimile che <i>Suppone II</i> fosse
figliuolo dello stesso <i>Mauringo</i> già duca
di Spoleti, e che questo Mauringo avesse
per padre <i>Suppone I</i> duca.
</p>

<p>
Ancor qui troppo diede spaccio alle
sue fantasie il conte Campelli <span class="fnote">[Campelli, Storia di Spoleti, lib. 17.]</span>. Si figurò
egli che <i>Lamberto</i> duca di Spoleti per
poco tempo perdesse quel dominio, e si
rimettesse presto in grazia di Lodovico
imperadore, senza che alcun fosse sostituito
a lui in quel ducato. Ma è fuor di dubbio,
siccome ho dimostrato altrove <span class="fnote">[Antiquit. Italic., Dissert. VI.]</span>, che
Lamberto ne fu cacciato nell'anno 871,
nè lo ricuperò mai in vita di questo imperadore;
e che <i>Suppone II</i> fu creato duca
nello stesso anno 871, al vedere che nel
novembre di quell'anno si truova <i>missus
Supponis comitis</i> nelle contrade dell'Abbruzzo
moderno. Solamente dopo la morte
di Lodovico Augusto, e nell'anno 876, a
<i>Lamberto</i> riuscì di riaver quel ducato.
Quando poi si tratta in questi tempi di
chi era <i>duca di Spoleti</i>, convien sempre
riflettere che due furono i <i>ducati di Spoleti</i>;
l'uno di là dall'Apennino, di cui
<i>Spoleti</i> era capo; e l'altro di qua, che fu
poi chiamato di <i>Camerino</i>. Però due solevano
essere in un tempo stesso que' duchi,
senza comparir chiaro se in solido
amendue reggessero que' ducati, oppure
se diviso fra loro fosse il comando
e l'autorità. Parlammo di sopra di <i>Atanasio
vescovo</i> di Napoli, rimesso in libertà
<span class="pagenum" id="Page_753">[753]</span>
da <i>Sergio II duca</i> suo nipote <span class="fnote">[Vita S. Athanasii Episc. Neapol. P. II, tom. 1
Rer. Ital.]</span>. Non
potendo egli più reggere alle oppressioni
che continuavano, dopo aver sigillato il
tesoro della sua cattedrale, si ritirò nell'isola
del Salvatore nell'anno 871.
Andò nelle furie il duca Sergio, e mandogli
a dire che rinunziasse il vescovato e
si facesse monaco. Negò di farlo Atanasio,
e allora Sergio spedì molte brigate di
Napoletani e Saraceni per occupar l'isola
e far prigione il santo vescovo; e costoro
per nove giorni diedero varii assalti, ma
indarno, a quel luogo. Dimorava allora
in Benevento l'<i>imperador Lodovico</i>, a cui
Atanasio fece segretamente intendere il
particolare stato in cui si trovava. Allora
Lodovico spedì immediatamente ordine a
<i>Marino duca</i> di Amalfi, che accorresse in
aiuto del perseguitato pastore. L'ordine
fu puntualmente eseguito. Marino arrivato
colà all'improvviso con venti barche d'armati,
levò il buon prelato; e quantunque
assalito fosse dai Saraceni e Napoletani
nel ritirarsi, fece loro fronte sì vigorosamente,
che li ruppe: e quanti Saraceni
vennero alle sue mani tutti li mise a fil
di spada. Allora Sergio diede il sacco a
tutto il tesoro del vescovato; perlochè fu
scomunicato da papa <i>Adriano II</i> allora
vivente, e messo l'interdetto nella città di
Napoli. Essendo stato condotto Atanasio
in salvo a Benevento, fu graziosamente
accolto da Lodovico; andò poscia a Sorrento;
da lì a poco passò a Roma, dove
fu alquanto trattenuto dal papa; e dappoichè
intese che l'imperadore era uscito
libero da Benevento, andò a trovarlo a
Ravenna, oppur nella Sabina, come ha
Pietro Diacono, e con esso lui tornò a
Roma. Uno degli autori della sua vita
contemporaneo attribuisce alle di lui forti
preghiere ed ammonizioni la risoluzione
presa da esso imperadore di dar soccorso
all'assediata città di Salerno. Ito egli a
Veruli, quivi cadde infermo, e nel dì 15
di luglio dell'anno presente passò a miglior
vita. Il suo corpo, portato alla sepoltura
<span class="pagenum" id="Page_754">[754]</span>
nel monistero di Monte Casino, fu poscia
a' tempi di <i>Atanasio II</i> vescovo e duca
di Napoli, nipote suo, trasferito a Napoli
coll'accompagnamento di molte miracolose
guarigioni. Si venera la sua memoria
dalla chiesa di Napoli nel suddetto giorno
15 di luglio. Il cardinal Baronio, che
dottamente negli Annali ecclesiastici fissò
la sua morte nell'anno presente, non
mostrò la medesima attenzione nel Martirologio
romano <span class="fnote">[Martyrologium Romanum ad diem 15 julii.]</span>, dove il fa mancato
di vita<i> tempore Caroli Calvi</i>, in vece di
dire <i>tempore Ludovice II</i>.
</p>

<hr />
</div>

<div class="chapter">
<h2 class="hidden" id="DCCCLXXIII">DCCCLXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Giovanni VIII</span> papa 2.</td>
  </tr>
  <tr>
    <td><span class="smcap">Lodovico II</span> imp. 25, 24 e 19.</td>
  </tr>
</table>

<p>
Avea principalmente atteso nel verno
di quest'anno l'<i>imperador Lodovico</i> a far
fabbricare ed arricchire il monastero di
Casauria <span class="fnote">[Chron. Casauriens. P. II, tom. 2 Rer.
Italic.]</span>. Trovavasi egli tuttavia in
Cività di Penna, o in quelle parti, nel
marzo dell'anno presente, dove per via
di cambio acquistò da <i>Grimbaldo vescovo</i>
di Penna molte terre <i>in insula Piscariae,
ubi dicitur Casaurea</i>. Lo strumento è
scritto <i>anno imperii ejus XXIV, et secundo
anno Supponis comitatus, XXV mensis
martii per Indiction. VI</i>. Passò poi nel
mese di maggio esso Augusto a Capoa,
dove <i>pro totius romani imperii commoditatibus
commorans, universisque fere tam
ecclesiasticis quam saecularibus potentibus
viris congregatis, augustatem atque
solemnem curiam celebravit</i>: sono parole
della Cronica casauriense. E quivi in favore
del suddetto monistero diede due diplomi,
l'uno scritto <i>septimo calendas junias,
indictione sexta. Actum Capua</i>. L'altro <i>pridie
calendas junii</i>. L'arrivo a Capua dell'Augusto
Lodovico fu la salute di Salerno <span class="fnote">[Erchempertus, Hist., cap. 35.]</span>.
Immaginarono i Saraceni, fin allora
ostinati nell'assedio di quella città,
ch'egli potrebbe star poco a giugnere
<span class="pagenum" id="Page_755">[755]</span>
colà colle sue armi, per fare i conti con
loro. Perciò cominciarono a disporsi per
la ritirata. Non la voleva intendere il re,
ossia generale d'essi <i>Abimelech</i> <span class="fnote">[Anonymus Salern., Paralip., cap. 121.]</span>, con
dire d'aver non poche segrete promesse
che quella città poco potea stare a capitolare
la resa. Ma ammutinati i suoi, gli
misero le mani addosso, e legato il cacciarono
in una nave, e se n'andarono tutti
con lasciare sul campo una gran quantità
d'arnesi e di grani, a cui il popolo di Salerno
fece tosto, ma scioccamente, attaccare
il fuoco, per paura che fosse finta
la loro andata. Se n'andarono que' ladroni:
male nondimeno per la Calabria,
dove si ridussero; perciocchè non trovando
quivi chi loro si opponesse, mentre
i disattenti Greci lasciavano senza
guarnigion quel paese, e regnava la divisione
fra i popoli, tutta andò a sacco
quella provincia. Erchemperto scrive che
la Calabria a' suoi dì restava desolata, ut
in <i>diluvio</i>. Per attestato nondimeno di
quello storico e di Leone Ostiense, nel
tornarsene i Saraceni suddetti in Africa,
oppure in Sicilia, furono battuti da una
sì fiera tempesta, che rimasero fracassate
tutte le loro fuste. Stando intanto l'imperador
Lodovico in Capua, ed informato
che era morto Lamberto, soprannominato
il Calvo, cioè uno di quei Lamberti
che fuggirono da Spoleti, ardea di voglia
di vendicarsi una volta di <i>Adelgiso principe</i>
di Benevento, tenendosi assoluto dai
giuramenti fatti. Cominciò pertanto a far
dei preparamenti di guerra con disegno
di passare a Benevento, ma senza palesarlo
ad alcuno. Non dormiva Adelgiso;
e siccome principe di non poca accortezza
e provvidenza, da che vide tornare
esso Augusto colle armi nella Campania,
cominciò a premunirsi in casa e a cercar
aiuti di fuori. L'Annalista bertiniano <span class="fnote">[Annales Franc. Bertiniani.]</span>
ci ha conservato le notizie seguenti.
Cioè, trattò egli con <i>Basilio imperador</i>
de' Greci, affinchè spedisse in Italia
una flotta in soccorso suo, promettendo
<span class="pagenum" id="Page_756">[756]</span>
di pagare a lui que' tributi che in addietro
i duchi ossia principi di Benevento
aveano pagato agl'imperadori francesi.
Gustò Basilio questa proposizione, e non
mancò d'allestire una forte squadra di
navi, e di metterla in viaggio alla volta
d'Italia. Attesta l'Anonimo salernitano <span class="fnote">[Anonym. Salernitan., Paralipo., cap. 122.]</span>
che l'Augusto Lodovico condusse
l'armata sua fin sotto a Benevento;
ma che que' cittadini intrepidamente corsero
alla difesa, ed altro non ne riportò
l'imperadore se non delle villanie, beffeggiandolo
quel popolo dalle mura. Procedeva
la lor baldanza dall'avviso certo
che i Greci venivano in loro aiuto. Arrivò
infatti ad Otranto la flotta spedita da Costantinopoli
sotto il comando di un patrizio:
nuova che ruppe tutte le misure
prese dall'Augusto Lodovico, e gli fece
conoscere per impossibile l'adempimento
de' suoi desiderii. Affin dunque di uscire
senza vergogna di questo impegno, fece
segretamente intendere a <i>papa Giovanni</i>,
che desiderava la di lui venuta al suo
campo, suggerendogli di mostrare che
spontaneamente egli si fosse mosso da
Roma per riconciliare con esso lui Adelgiso,
mediante l'intercessione sua; giacchè
Lodovico s'era prima lasciato intendere,
anzi avea giurato, che non si leverebbe
mai di sotto a Benevento, finchè non l'avesse
preso. Egregiamente soddisfece il
papa a questa incumbenza con farsi mediatore
ad ottenere il perdono dall'imperadore;
e questi poco appresso ritiratosi
colle sue genti, lasciò in pace la città di
Benevento.
</p>

<p>
Costantino Porfirogenneta <span class="fnote">[Constantinus Porphyrogenn., in Vit. Basilii.]</span> ci racconta
delle glorie favolose, allorchè scrive
che per paura dell'armi greche il
sultano de' Saraceni, abbandonato l'assedio
di Benevento e di Capua, se ne tornò
in Africa. Che vanto insussistente sia
questo, si può raccogliere da quanto abbiam
veduto finora. Ma possiam bene
prestargli fede in parte, allorchè scrive
che da lì innanzi que' principi conobbero
<span class="pagenum" id="Page_757">[757]</span>
per loro sovrano l'imperador greco: il
che va inteso del solo Adelgiso principe
di Benevento, e non già del principe di
Salerno, nè dei conti di Capua. Certamente
Adelgiso non si fidò più nè di Lodovico
Augusto nè dei Franchi, dopo il
bruttissimo giuoco che aveva lor fatto.
Abbiamo da Andrea prete <span class="fnote">[Andreas Presbyter, in Chron., tom. 1 Rer.
Germ. Menchenii.]</span>, vivente in
questi tempi, che nel mese di agosto,
<i>multae locustae advenerunt de vicentinis
partibus in finibus brescianis, deinde in
cremonensibus finibus, inde perrexerunt in
laudenses partes, sive etiam in mediolanenses.
Erant enim una pergentes, sicut
Salomon dixit: Locustae regem non habent,
sed per turmas ascendunt. Devastaverunt
enim multa grana minuta milii vel
pannici.</i> Crederei che a quest'anno appartenesse
quanto narra Giovanni Diacono <span class="fnote">[Johann. Diac., Vit. Episc. Neap. Par. II,
tom. 1 Rer. Ital.]</span>
nella vita di Atanasio II vescovo
di Napoli, con dire: <i>Hujus temporibus
tanta locustarum densitas in Campaniae
partibus, et maxime in hoc parthenopensi
territorio exorta est, ut non solum segetes,
sed etiam arborum folia, et herbarum olera
viderentur esse consumta.</i> Merita anche
d'esser saputo che in questo medesimo
anno, secondo gli Annali di Fulda <span class="fnote">[Annales Francor. Fuldenses.]</span>, si
provò lo stesso flagello in Germania;
anzi tale fu esso, che non mai prima un
simile ne fu veduto: <i>Nam vermes, quasi
locustae, quatuor pennis volantes, et sex
pedes habentes, ab Oriente venerunt, et
universam superficiem terrae instar nivis
operuerunt, cunctaque in agris et in pratis
viridia devastabant. Erunt autem ore
lato, et extenso intestino, duosque habebunt
dentes lapide duriores, quibus tenacissime
arborum cortices corrodere valebant.
Longitudo et crassitudo illarum quasi
pollex viri. Tantaeque erant multitudinis,
ut una hora diei centum jugera frugum prope
urbem Monguntiam consumerent. Quando
autem volabant, ita totum aerem per
<span class="pagenum" id="Page_758">[758]</span>
unius milliarii spatium velabant, ut splendor
solis infra positus vix appareret. Quarum
nonnullae in diversis locis occisae,
spicas integras cum granis et aristis in se
habuisse repertae sunt. Quibusdam vero
ad Occidentem profectis, supervenerunt
aliae, et per duorum mensium curricula
paene quotidie suo volatu horribile cernentibus
praebuere spectaculum.</i> Aggiugne
in fine questo autore, essersi anche
raccontato che in Italia nel bresciano per
tre notti era piovuto sangue: fole che si
spacciavano e trovavano dappertutto dei
compratori in que' secoli dell'ignoranza,
ed ebbero anche credito ne' secoli della
repubblica romana. Andrea prete, che allora
visse in Lombardia, racconta veramente
alcuni accidenti di quest'anno,
che nel tempo di Pasqua per le foglie degli
alberi parea che fosse piovuta terra;
che una brina caduta a dì 4 di maggio
nella pianura fece seccare i tralci delle
viti; ma nulla seppe di quel sognato sangue.
Era in questi tempi <i>conte del sacro
palazzo Eribaldo</i>, costando ciò da uno
strumento scritto nella città di Penna,
allora ducato di Spoleti, non già nell'anno
874, come ha l'autore della Cronica
Casauriense <span class="fnote">[Chron. Casauriens., P. II, tom. 2 Rer. Ital.]</span>, ma bensì nel presente.
Truovasi questo conte del sacro palazzo
in altri atti sul fine dell'anno presente nel
monistero casauriense. Colà ancora a
solennizzare il santo Natale portò l'imperador
Lodovico. In un placito tenuto
da esso Eribaldo nel dì 24 dicembre si
legge: <i>Dum domnus Ludowicus gloriosus
imperator de partibus Beneventi reverteretur,
et venisset ad monisterium sanctae
Trinitatis, quod est constructum in insula,
quae dicitur Casa aurea.</i> In quest'anno
ancora è data una lettera <span class="fnote">[Baluz., Miscell., tom. 5.]</span> di <i>Giovanni
VIII papa</i> ad <i>Annone vescovo</i> di Frisinga,
in cui gli raccomanda di spedire
con sicurezza a Roma le rendite spettanti
alla Chiesa romana in Germania, con
aggiungere in fine: <i>Precamur autem, ut
optimum organum cum artifice, qui hoc
<span class="pagenum" id="Page_759">[759]</span>
moderari et facere ad omnem modulationis
efficaciam possit ad istructionem musicae
disiciplinae nobis aut deferas, aut
cum eisdem reditibus mittas.</i> Ecco come
la fabbrica degli organi avea preso gran
piede e credito in Germania. Ma non già
penso io per questo, come altri ha creduto,
che ora solamente Roma cominciasse
ad aver organi nelle sue chiese.
</p>

<hr />
</div>

<div class="chapter">
<h2 class="hidden" id="DCCCLXXIV">DCCCLXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXIV</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Giovanni VIII</span> papa 3.</td>
  </tr>
  <tr>
    <td><span class="smcap">Lodovico II</span> imp. 26, 25 e 20.</td>
  </tr>
</table>

<p>
Fermossi ancora nel verno di quest'anno
l'<i>imperador Lodovico</i> in Capua,
dove l'accortissimo vescovo di quella città
<i>Landolfo</i> con tal disinvoltura s'introdusse
nell'animo di lui <span class="fnote">[Erchempertus, Hist. cap. 36.]</span>, che quasi non
vedea esso Augusto per altri occhi che
per quei di questo prelato; e però <i>ipsum
tertium in regno suo constituit</i>. Volle
prevalersi Landolfo di un sì favorevol
vento, ed appoggiato alle raccomandazioni
dell'imperadore, che mostrava tanto
affetto a lui, e un cuore sì alieno dai
Beneventani, cominciò a trattare con
credibil calore che il papa costituisse il
vescovo capuano metropolitano di tutta
la provincia di Benevento. Ma non gli
venne fatta. <i>Giovanni VIII</i> probabilmente
conoscendo che un tal passo avrebbe
portato delle conseguenze troppo nocive
alla Sede apostolica, perchè i Beneventani
irritati avrebbono potuto gittarsi in
braccio ai Greci che aveano sottratto
altre chiese in Calabria e Sicilia alla santa
Sede, e non lascerebbono di fare lo
stesso per quelle di Benevento, si guardò
bene dall'acconsentire alle brame
ambiziose del vescovo di Capua. Riuscì
poi da lì quasi a cento anni tanto al vescovo
capuano, quanto al beneventano
di conseguir la dignità archiepiscopale.
Ora l'Augusto Lodovico, dopo essere dimorato
per lo spazio quasi di un anno
in Capua, finalmente fu richiamato dai
suoi affari in Lombardia. Lasciò in essa
<span class="pagenum" id="Page_760">[760]</span>
città di Capua l'imperadrice <i>Angilberga</i>
e la figliuola <i>Ermengarda</i>, e andossene a
Ravenna, seco portando il corpo di san
Germano vescovo di essa città di Capua,
come attesta Leone Ostiense. Abbiamo
nella Cronica casauriense <span class="fnote">[Chron. Casauriens., P. II, tom. 2 Rer. Ital.]</span> un
suo diploma in favore del monistero di
Casauria, <i>dato tertio calendas majas, Indictione
septima. Actum foris civitate Ravennae
ad sanctum Apollinarem, anno imperii
domni Ludovici serenissimi imperatoris
vicesimo quinto.</i> Anche il suddetto Leone
Ostiense <span class="fnote">[Leo Ostiensis, lib. 1, cap. 39.]</span> è testimonio che il medesimo
Augusto, trovandosi nel monistero
di santo Apollinare fuor di Ravenna, concedette
un privilegio favorevole al monistero
di Monte Casino. Colà son io
d'avviso che andasse a trovarlo papa
Giovanni per concerto fatto fra loro di
abboccarsi amendue con <i>Lodovico re</i> di
Germania nel territorio di Verona. Ci
assicura in fatti la Cronica di Fulda <span class="fnote">[Chron. Franc. Fuldense.]</span>,
che esso re Lodovico, dopo essere stato
verso la metà d'aprile a visitar per sua
divozione il monistero di Fulda, tenne
dipoi una dieta generale in Triburia
presso Magonza. <i>Inde in Italiam per
Alpes Noricas transiens, cum Hludowico nepote
suo, et Johanne romano pontifice,
haud procul ab urbe Verona, colloquium
habuit.</i> Cosa si trattasse in quel congresso,
nol dicono essi Annali. Probabilmente
vi entrarono le pretensioni dell'imperador
Lodovico sopra il regno della Lorena.
Potrebbe anche dubitarsi che vi si
parlasse di chi dovea succedere nel regno
d'Italia e nell'imperio, giacchè Dio
non avea dato prole maschile ad esso
Augusto Lodovico. In quest'anno, tutto
ansioso esso imperadore di sempre più
nobilitare il suo favorito monistero casauriense,
impetrò da papa Giovanni il
sacro corpo di san Clemente I papa e
martire, e fecelo trasportare colà con
gran solennità: laonde col tempo cominciò
ad essere appellato da alcuni il monistero
<span class="pagenum" id="Page_761">[761]</span>
di san Clemente. Il cronista casauriense
pretende che sotto papa Adriano II
fosse fatta questa traslazione. Ma che
ciò seguisse a' tempi di Giovanni VIII, lo
persuadono i documenti spettanti nell'anno
presente a quel monistero, dove
l'imperador Lodovico cominciava a far
menzione di questo sacro acquisto. In
un privilegio di esso Augusto <span class="fnote">[Chron. Casauriens., P. II, tom. 2 Rer. Ital.]</span>, dato
<i>calendis septembris, Indictione octava.
Actum Olonna in curte imperiali, anno
imperii domni Ludovici serenissimi imperatoris
vicesimo quinto</i>, cioè nel presente
anno, nomina il tempio della santissima
Trinità <i>in insula, quae Casa aurea vocitatur,
ubi et almificum beatissimi pontificis
et martyris Clementis corpus venerabiliter
recondi fecimus</i>. In un altro privilegio
dato parimente <i>in corte Olonna</i>,
delizioso palagio di villa non lungi da
Pavia, dove molto godeva di far soggiorno
questo imperadore, nel dì 15 d'ottobre
egli conferma al monistero suddetto
tutti i beni ad esso da lui donati <i>sive infra
romanam urbem, sive extra ipsam, seu
etiam per totam Pentapolim, Tusciam et
spoletinum ducatum, atque camerinum
comitatum, necnon etiam firmanum, ascolinum,
aprutinum, pinninum, seu teatinum
territorium</i>. Quivi miriamo distinto il
<i>contado di Camerino dal ducato di Spoleti</i>.
Contuttociò in un altro diploma, dato in
quest'anno nel dì primo novembre <i>in
curte imperiali Olonna</i>, egli torna a far
menzione d'essi beni donati <i>tam infra
urbem Romam, quam extra ipsam romuleam
urbem, per totam scilicet Campaniam,
et per omnem Romaniam</i> (oggidì Romagna),
<i>necnon et per ambos spoletanos ducatus,
seu per totam Tusciam</i>. Se erano
due i ducati Spoletani, adunque d'un
solo di Spoleti se n'erano già formati
due; e l'uno d'essi fu appellato Marca
di Camerino o di Fermo. In quest'ultimo
documento ci fa lo stesso Augusto
sapere di aver osservato un luogo atto
agli usi monastici, chiamato <i>Monnello,
distantem ferme duobus milibus ab urbe
<span class="pagenum" id="Page_762">[762]</span>
mantuana</i>, e di aver quivi fondato e dotato
un monistero di monaci <i>pro animae
nostrae remedio</i>. Due altri diplomi d'esso
Augusto, scritti parimente in corte
Olonna nell'ottobre di quest'anno, si
leggono nelle Antichità italiane <span class="fnote">[Antiquit. Italic., Dissert. XVI, pag. 935
et seq.]</span>.
</p>

<p>
Non volle essere da meno dell'imperador
suo consorte l'Augusta <i>Angilberga</i>,
e prese anch'ella circa questi tempi a
fabbricare in Piacenza un riguardevol
monistero di sacre vergini <i>sub titulo dominicae
resurrectionis, et in honore sanctorum
martyrum Sexti, Fabiani</i>, ec. <span class="fnote">[Idem, Dissert. VII, pag. 367.]</span>,
dove poi pare che si facesse monaca, ma
non professa, <i>Ermengarda</i> figliuola d'essi
Augusti, come costa da una donazione
fatta da essa nell'anno 890. Il tempo
della fabbrica d'esso monistero si ricava
da un diploma del suddetto imperadore
dato in <i>corte Olonna</i> nel dì 15 d'ottobre
dell'anno presente, con cui conferma la
donazione dei beni a quel sacro luogo
fatta da essa Angilberga. Il Locati <span class="fnote">[Locatus Hist. Placent.]</span> e
il Ripalta, scrittori piacentini, pretesero
che la fondazione del suddetto monistero
appellato poi di san Pietro, e divenuto
uno dei più insigni della Lombardia, oggidì
posseduto dai monaci benedettini,
seguisse nell'anno 822, con error manifesto.
Pretese poi Pietro Maria Campi <span class="fnote">[Camp., Istor. Eccl. di Piacenza all'ann. 852.]</span>
che l'imperadrice Angilberga desse
principio a questa pia impresa nell'anno
852, con riferire a quell'anno un
privilegio dell'imperador suo marito,
dove dice che esso Augusto vuole <i>infra
muros placentinae urbis in honore sanctae
resurrectionis monasterium unum sacrarum
puellarum construere</i>. Ma son chiaramente
guaste le note cronologiche di quel
diploma, che per altro è da me creduto
documento legittimo. Veggasi un altro
diploma d'esso Augusto, da me dato
alla luce <span class="fnote">[Antiquit. Italic., Dissert. XXVI, pag. 453.]</span>, dove sotto quest'anno si
vide disegnata la fabbrica di quel monistero.
<span class="pagenum" id="Page_763">[763]</span>
Dimorò almeno per qualche parte
del presente anno essa imperadrice Angilberga
in Capua. Di tal congiuntura si
prevalse <i>Landolfo vescovo</i> di quella città <span class="fnote">[Rubeus, Hist. Ravenn. lib. 5.]</span>,
uomo che ordiva ogni dì delle
nuove cabale, per far mettere in prigione
<i>Guaiferio principe</i> di Salerno, contuttochè
poco dianzi questo vescovo gli avesse
prestato giuramento di suggezione e
fedeltà per la città di Capua, ch'egli signoreggiava
anche nel temporale. Ma
per questo non gli venne fatto ciò che
egli andava macchinando; perciocchè
Guaiferio aiutato dagli amici fu rimesso
in libertà, con dare per suoi ostaggi i
figliuoli di Landone, cioè Landone e
Landenolfo, suoi parenti, i quali Angilberga,
tornando in Lombardia, condusse
seco, e lasciolli confinati in Ravenna.
Mette poi Girolamo Rossi <span class="fnote">[Pagius, ad Annal. Baron.]</span> (seguitato
in ciò dal padre Pagi <span class="fnote">[Baluz., Miscellan., tom. 5.]</span>) un concilio tenuto
in quest'anno da <i>papa Giovanni</i> in
Ravenna, dove fu dato fine ad una lite
insorta fra <i>Orso</i> doge di Venezia e <i>Pietro</i>
patriarca di Grado. Ma il Rossi, che ha
preso questo fatto dalla cronica di Andrea
Dandolo, non badò che quello storico
fa menzione di questo fatto dopo la
morte di Lodovico II imperadore. Però
più tardi s'ha da allogar questo concilio.
All'anno presente bensì appartiene una
lettera scritta da papa Giovanni VIII allo
stesso imperadore, e pubblicata dal Baluzio <span class="fnote">[Erchempertus, Hist. cap. 36.]</span>.
Dovea Lodovico aver fatta istanza
al papa perchè si restituissero alla
chiesa di Ravenna alcuni monisteri da
essa pretesi, e allora posseduti dal romano
pontefice. Ora con queste parole
gli risponde papa Giovanni: <i>Monasterium
sanctae Mariae in Comaclo, quod
Pomposia dicitur, et monasterium sancti
Salvatoris in monte Feretri, aliudque monasterium,
quod vocatur sancto Probo, atque
colonos in territorio ferrariensi et adriensi,
et Gallicata, et Faventillam, ravennati
<span class="pagenum" id="Page_764">[764]</span>
archiepiscopo non abstulimus; sed ea monasteria
et loca ab antecessoribus nostris
possessa reperientes possedimus, hactenusque
jure nostro retinemus</i>. Divenne
col tempo uno de' più celebri monisteri
d'Italia quello della <i>Pomposa</i>, massimamente
dappoichè <i>Ugo marchese d'Este</i>
l'arricchì di molti beni. Era in questi
tempi arcivescovo di Ravenna <i>Giovanni</i>,
quel medesimo che fu condannato nel
concilio romano nell'anno 861. E che
tuttavia durasse poco buona armonia fra
lui e papa Giovanni, si può raccogliere
da un frammento d'altra lettera scritta
da esso papa all'imperadrice Angilberga,
in cui le dice <span class="fnote">[Baluz., Miscell. tom. 5.]</span>: <i>Ad hoc usque malum
crevit et incrassatum est, ut factione ravennatis
archiepiscopi Maurinus cum suis
complicibus, qui excommunicati et anathematizati
a nobis jam sunt, Ravennam ingrederetur,
et fidelium nostrorum res cum
eis funditus raperet et devastaret, adeo
ut claves civitatis Ravennae a vestarario
nostro violenter subtraheret, et pro libitu
suo, nescimus cujus auctoritate, ipsi archiepiscopo
(quod numquam factum fuisse
recolitur) potestative concederet.</i> Adunque
i ministri della santa Sede comandavano
in Ravenna, giacchè presso di
loro stavano le chiavi di quella città.
</p>

<hr />
</div>

<div class="chapter">
<h2 class="hidden" id="DCCCLXXV">DCCCLXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXV</span>. Indiz. <span class="scp">VIII</span>.</td>
  </tr>
  <tr>
    <td><span class="smcap">Giovanni VIII</span> papa 3.</td>
  </tr>
  <tr>
    <td><span class="smcap">Carlo II</span> imperadore 1.</td>
  </tr>
</table>

<p>
Sono scorretti i testi di alcuni antichi
Annali, oppure han fallato i loro autori,
allorchè riferiscono all'anno precedente
la morte dell'<i>imperador Lodovico
II</i>. La verità è ch'egli finì di vivere
solamente nel dì 12 d'agosto dell'anno
presente nel territorio di Brescia, e non
già in Piacenza, nè in Milano, come alcuni
han creduto. Però nella Cronica
casauriense, data alla luce dall'Ughelli <span class="fnote">[Chron. Casauriens. apud Ughellium tom. 6,
Ital. Sacr. P. II, tom. 2 Rer. Ital.]</span>,
sono scorrette le note cronologiche di un
<span class="pagenum" id="Page_765">[765]</span>
diploma, <i>dato III idus octobris, Indictione
VIII, anno dominicae incarnationis
DCCCLXXV</i>. Si dee scrivere. <i>DCCCLXXIV</i>,
perchè l'Indizione <i>ottava</i> ebbe principio
nel settembre dell'anno precedente. Andrea
prete italiano nella sua Cronichetta <span class="fnote">[Andreas Presbyt., Chron. tom. 1 Rer. Germ.
Menchenii.]</span>
scrive, che correndo l'<i>indizione
ottava</i>, cioè in quest'anno, per tutto il
mese di giugno si vide una cometa colla
coda lunga. E che nel mese di luglio
vennero i Saraceni, ed abbruciarono
una città, ma con essere caduto il nome
d'essa dal testo suo. Ha creduto taluno
che qui si parli di Benevento; ma certo
in Benevento non entrarono quegl'infedeli,
nè quella città restò consunta dalle
fiamme. Seguita a dire esso Andrea:
<i>Sequenti autem mense augusto Hludovicus
imperator defunctus est pridie idus augusti
in finibus brescianis. Antonius vere brescianus
episcopus tulit corpus ejus, et posuit
eum in sepulcro in ecclesia sanctae
Mariae, ubi corpus sancti Filastrii requiescit.
Anspertus mediolanensis archiepiscopus
mandavit ei per archidiaconum suum,
ut reddat corpus illud. Ille autem noluit.</i>
L'arcivescovo Ansperto la volle vinta, e
si portò egli in persona a Brescia con
<i>Garibaldo</i> vescovo di Bergamo, e <i>Benedetto</i>
vescovo di Cremona, e con tutti i
preti e il clero d'essa città. E fatto cavar
di sotterra l'imperial cadavero, ed imbalsamatolo,
il misero in una bara, e
nel giorno quinto da che era morto, con
<span class="pagenum" id="Page_766">[766]</span>
lunga processione, cantando i sacri inni,
lo condussero a Milano. Confessa il suddetto
Andrea prete, esser egli stato un
di coloro che portarono per qualche spazio
di strada il cataletto. <i>Veritatem in
Christo loquor</i>, dice egli: <i>ibi fui, et partem
aliquam portavi, et cum portantibus ambulavi
a flumine, qui dicitur Oleo, usque
ad flumen Addua</i>. Hanno conghietturato
il Menchenio e l'Eccardo che questo Andrea
prete possa essere stato il medesimo
che <i>Andrea Agnello</i> scrittore delle vite
degli arcivescovi ravennati. Ma se, secondo
i conti del padre Bacchini, Agnello
nell'anno di Cristo 829 era in età di
anni trentacinque, non è giammai verisimile
che nell'anno 875 egli avesse spalle
atte a portare quel peso. Dubito io
piuttosto ch'egli fosse bergamasco, al
vedere che dal fiume Oglio sino all'Adda,
cioè per la diocesi di Bergamo, a lui
toccò l'onore suddetto; e che poco appresso
egli parla individualmente di ciò
che fecero i Bergamaschi nella dissensione
succeduta a cagion dell'imperio. Seguita
egli poscia a dire, che condotto il
cadavero d'esso imperadore a Milano,
con grande onore e pianto fu seppellito
nella chiesa di santo Ambrosio <i>die septimanae
ejus</i>, cioè nel <i>giorno settimo</i> dopo
la sua morte, con avere speso tre giorni
nel viaggio, e non già nella settimana
della festa di santo Ambrosio del mese di
dicembre. L'epitaffio suo, che tuttavia
ivi si legge, quantunque pubblicato da
altri, mi sia lecito l'aggiugnerlo qui.
</p>

<p>
<span class="pagenum" id="Page_767">[767]</span>
</p>

<p class="center">
           D.P.M<br />
HIC.CVBAT.AETERNI.HLVDOVICVS<br />
      CAESAR.HONORIS<br />
   AEQVIPARAT.CVIVS.NVLLA<br />
       THALIA.DECVS<br />
   NAM.NE.PRIMA.DIES.REGNO<br />
      SOLIOQVE.VACARET<br />
  HESPERIAE.GENITO.SCEPTRA<br />
       RELIQVIT.AVVS<br />
 QVAM.SIC.PACIFICO.SIC.FORTI<br />
       PECTORE.REXIT<br />
 VT.PVERVM.BREVITAS.VINCERET<br />
        ACTA.SENEM<br />
  INGENIVM.MIRER.NE.FIDEM<br />
     CVLTVSVE.SACRORVM<br />
     AMBIGO.VIRTVTIS.AN<br />
        PIETATIS.OPVS<br />
 HVIC.VBI.FIRMA.VIRVM.MUNDO<br />
      PRODVXERAT.AETAS<br />
    IMPERII.NOMEN.SVBDITA<br />
         ROMA.DEDIT<br />
   ET.SARACENORVM.CREBRAS<br />
      PERPESSA.SECVRES<br />
 LIBERE.TRANQVILLAM.VEXIT.VT<br />
         ANTE.TOGAM<br />
CAESAR.ERAT.CAELO.POPVLVS.NON<br />
       CAESARE.DIGNVS<br />
 COMPOSVERE.BREVI.STAMINA<br />
         FATA.DIES<br />
 NVNC.OBITVM.LVGES.INFELIX<br />
        ROMA.PATRONI<br />
  OMNE.SIMVL.LATIVM.GALLIA<br />
         TOTA.DEHINC<br />
PARCITE.NAM.VIVVS.MERVIT.HAEC<br />
       PRAEMIA.GAVDET<br />
 SPIRITVS.IN.CAELIS.CORPORIS<br />
       EXTAT.HONORIS
</p>

<p>
Fu principe buono. Erchemperto monaco <span class="fnote">[Erchempertus, Hist. cap. 37.]</span>
altro non seppe trovar da riprendere
in lui, se non lo sconcerto accaduto
in Roma delle croci rotte, che
narrammo all'anno 864, il quale si dee
piuttosto attribuire all'insolenza de' suoi
cortigiani che a lui; e il non aver fatto
levar di vita il soldano de' Saraceni, allorchè
costui nella presa di Bari si arrendè
<span class="pagenum" id="Page_768">[768]</span>
ad Adelgiso principe di Benevento:
il che non è un delitto, se non nella mente
di chi sa poco di teologia, e meno di
politica. Per altro abbiam l'attestato di
Reginone, che così parla d'esso imperadore <span class="fnote">[Regino, in Chronico.]</span>:
<i>Fuit iste princeps pius et misericors,
justitiae deditus, simplicitate purus,
ecclesiarum defensor, orphanorum et
pupillorum pater, eleemosinarum largus
largitor, servorum Dei humilis servitor,
ut justitia ejus maneret in saeculum saeculi,
et cornu ejus exaltaretur in gloria.</i> Fra
le leggi longobardiche si leggono anche
le sue con varie giunte da me pubblicate <span class="fnote">[Rer. Ital. P. II, tom. 1.]</span>.
</p>

<p>
Niuna prole maschile lasciò dopo di
sè l'imperador Lodovico. Restò di lui
una sola figliuola, cioè <i>Ermengarda</i>, a
lui partorita dall'imperadrice <i>Angilberga</i>,
che la madre avea lasciata in Capua. E
questo mancar di successori abili all'imperio
cominciò a turbar la pace che per
tanti anni s'era goduta in Lombardia
pel buon governo di questo principe: anzi
cominciò qui la rovina dell'Italia, che
restò priva del sovrano abitante in essa,
e così potente, che teneva in freno la
prepotenza e l'ambizione degl'inferiori;
laonde la discordia con gli altri malanni
prese da lì innanzi possesso di questo
regno. Due erano allora i concorrenti
all'imperio e al regno d'Italia, siccome
discendenti da Carlo Magno, cioè <i>Lodovico</i>
re di Germania in età assai avanzata,
e provveduto di tre figliuoli, ognun dei
quali infetto di molte magagne: e l'altro
era <i>Carlo Calvo</i> re di Francia suo fratello.
Tutti e due attentamente vagheggiavano
gli stati d'Italia. Or accadde, per
testimonianza di Andrea prete <span class="fnote">[Andreas Presbyter., in Chronico.]</span>, che
sul principio di settembre si raunò in
Pavia la gran dieta de' principi d'Italia,
cioè dei duchi, marchesi e conti d'allora,
con esservi intervenuta la vedova imperadrice
Angilberga. La risoluzione che
presero, biasimata da esso Andrea prete,
<span class="pagenum" id="Page_769">[769]</span>
fu di offerire il regno a tutti e due i suddetti
re, senza che l'uno sapesse dell'altro:
però amendue si accinsero a calare
in Italia con quanto forze poterono
frettolosamente raunare. Maggiore nondimeno
fu la sollecitudine di Carlo Calvo.
Senza aspettare invito alcuno degli
Italiani, appena ebbe egli udita la morte
del nipote Augusto, che si mise in assetto
per venire a prendere questa pingue eredità.
Secondo gli Annali bertiniani <span class="fnote">[Annal. Franc. Bertiniani.]</span>,
nel dì primo di settembre imprese il viaggio
verso l'Italia, e con passare pel monistero
di san Maurizio, cioè pel paese
de' Vallesi, felicemente arrivato a Pavia,
si diede a far maneggi per esser eletto
re d'Italia. Abbiamo un suo diploma <span class="fnote">[Antiquit. Ital., Dissert. XI, p. 581.]</span>
dato nella stessa città di Pavia nel dì 29
di settembre, in cui non esprime l'anno
primo del regno d'Italia, ma solamente
l'<i>anno primo della successione di Lodovico</i>.
Intanto Lodovico re di Germania spedì
anch'egli alla volta d'Italia <i>Carlo</i> suo
figliuolo, che gl'Italiani cominciarono a
chiamare <i>Carletto</i>, ed oggidì più conosciuto
sotto nome di <i>Carlo Grasso</i> ossia
<i>Carlo</i> il <i>Grosso</i>. Giunto questi nel territorio
di Milano, e inteso che Carlo Calvo
suo zio era già entrato in Pavia, restò
assai malcontento, e senza sapere qual
partito prendere. Attesta Andrea prete,
che con esso lui si unì <i>Berengario</i>, cioè
il figliuolo d'<i>Eberardo</i> già duca del Friuli,
vegnendo noi con ciò in cognizione
ch'egli dovea già essere succeduto per
la morte di <i>Unroco</i> suo fratello nel governo
di quel medesimo ducato, o vogliam
dire di quella marca. Vennero le
soldatesche di Berengario nel bergamasco,
commettendo non pochi disordini
d'incendii e d'adulterii, di maniera che
molti di que' paesani, lasciando le case e
le sostanze alla discrezion di quella gente,
se ne fuggirono o alla città, o alle montagne.
Ricavasi ancora da una lettera <span class="fnote">[Epist. 42 Johannis papae VIII.]</span>
<span class="pagenum" id="Page_770">[770]</span>
di papa <i>Giovanni VIII</i>, ch'egli arrivato
a Brescia, avea spogliato il monistero
delle monache di santa Giulia di
tutto l'oro sì d'esso sacro luogo che
dell'imperadrice Angilberga, la quale avea
colà rifugiato, come in ben sicuro
asilo, il suo non piccolo tesoro, ammassato
con far tanto gridar la gente. Come
veramente passassero in tale occasione
gli affari, non è facile il dirlo, stante la
discordia degli Annali di san Bertino
composti da un Franzese, e dei Fuldensi
scritti da un Tedesco, cercando l'uno e
l'altro di sostener l'onore, o di coprire
i difetti della sua nazione, con adoperare,
occorrendo, anche le bugie: difetto non
già straniero negli scrittori di storie.
Carlo Calvo, secondo i suddetti Annali
bertiniani, uscito contra di esso Carlo
Grasso, il mise in fuga, e costrinselo a
ritirarsi. Anzi Andrea prete aggiunse che
<i>Carlo Calvo perrexit in Bajoariam</i>; cioè
portò le sue armi fino in Baviera: il che
non saprei facilmente credere io. L'Eccardo
pensò che questo fosse uno stratagemma
di Carlo Calvo, al quale non riuscisse
già di far fuggire il nipote Carlo,
ma bensì di farlo retrocedere, per accorrere
alla difesa della casa. Ma neppur
sembrerà credibile che Carlo Calvo volesse
passare in Baviera con lasciare in
Italia un principe tedesco suo nipote, assistito
dal duca ossia dal marchese del
Friuli, che avrebbe potuto profittare della
lontananza dello zio.
</p>

<p>
Comunque sia, <i>Lodovico</i> re di Germania
inviò alla volta d'Italia <i>Carlomanno</i>,
cioè un altro de' suoi figliuoli, con un'altra
armata. Per attestato degli Annali di
san Bertino, Carlo Calvo con forze maggiori
gli andò incontro; e Carlomanno,
conosciuto di non potere resistere allo
zio, trattò con lui di pace, e dopo i giuramenti
seguiti fra loro, se ne tornò in
Germania. Laonde Carlo Calvo, sbrigato
da questi ostacoli, ebbe l'agio convenevole
per passare a Roma a ricevere la corona
dell'imperio dalle mani di papa Giovanni.
All'incontro abbiamo dagli Annali di
<span class="pagenum" id="Page_771">[771]</span>
Fulda <span class="fnote">[Annal. Franc. Fuldenses.]</span> che Carlo Calvo, tiranno della
Gallia, balzò in Italia, ed aggraffò tutti i
tesori che potè ritrovare, specialmente
dell'imperador Lodovico II. All'avviso
che Carlomanno calava in Italia, si fortificò
alle chiuse delle montagne; ma Carlomanno
molto ben seppe preoccupare i
siti più difficili. Ora Calvo Carlo considerando
che non si poteva sbrogliare da
questo pericoloso impegno senza venire
ad un fatto d'armi, siccome uomo più
timido d'una lepre, ricorse al ripiego di
guadagnare, con una gran somma d'oro
e con regali d'innumerabili pietre preziose,
l'animo di Carlomanno. E gli venne
fatto. Giurò egli di ritirarsi tosto dall'Italia,
e di lasciar questo regno alla disposizione
di suo fratello Lodovico, purchè
Carlomanno se ne tornasse anch'egli in
Baviera. In fatti l'incauto giovane Carlomanno
se n'andò, ed allora Carlo Calvo,
nulla badando alle promesse nè ai giuramenti
fatti, il più presto che potè marciò
a Roma, dove con donativi corruppe il
senato romano in guisa tale, che indusse
papa Giovanni a dargli la corona dell'imperio.
In questo racconto ha verisimilmente
avuta qualche parte la passione
o la diceria del volgo. Per altro Andrea
prete, scrittore in ciò più autentico, attesta,
che fatto al fiume Brenta un abboccamento
fra Carlo Calvo e Carlomanno,
rimase stabilita una tregua fra loro sino
al mese di maggio: dopo di che Carlomanno
se ne tornò in Baviera, e Carlo Calvo
se n'andò a Roma, dove, fatti molti doni
alla chiesa di san Pietro, ricevette il titolo
e la corona imperiale da papa Giovanni.
Reginone scrive ch'egli a forza di regali
comperò l'imperio. Certamente pare che
seguisse la tregua suddetta, ed avesse
da restar pendente la controversia; ma
Carlo Calvo non lasciò per questo di fare
il negozio suo con burlare il troppo suo
credulo nipote. In questo mentre lo stesso
Lodovico re di Germania, credendosi di
far desistere il fratello dall'acquisto dell'Italia,
entrò coll'armi in Francia, e diede
<span class="pagenum" id="Page_772">[772]</span>
il guasto ad un gran tratto di paese, senza
che per questo volesse Carlo Calvo muoversi
d'Italia. Non si sa bene se esso re
Carlo da sè stesso assumesse il titolo di
re d'Italia, e neppure se ne seguisse la
formale elezione e proclamazione in Pavia.
Abbiamo ben certo il tempo della sua coronazione
imperiale in Roma. Invitato dal
papa colla spedizione di quattro vescovi,
arrivò egli colà nel dì 17 di dicembre, e
poscia nel giorno solenne del santo Natale <span class="fnote">[Annales Francor. Bertiniani.]</span>
fu unto e coronato imperadore ed
Augusto dal sommo pontefice <i>Giovanni
VIII</i>. Reginone <span class="fnote">[Regino, in Chronico.]</span> attesta ch'egli fece
dei gran regali al papa e ai Romani.
Nel giorno seguente, stando in san Pietro,
esercitò la sua autorità col confermare i
privilegii al monistero insigne di Farfa. Il
suo diploma, riferito nella Cronica farfense <span class="fnote">[Chron. Farfens. P. II, tom. 2 Rer. Ital.]</span>,
è dato <i>VII kal. januarii, anno XXXVI
regni domni Caroli in Francia, et in successione
Lotharii VI, et imperii ejus I.
Actum in sancto Petro, Indictione IX</i>. Feci
menzione di sopra di un'operetta, attribuita
ad Eutropio longobardo, di cui si
servì il de Marca <span class="fnote">[De Marca, lib. 3, c. 11 de concord. sacerd.
et imper.]</span> per provare che
Carlo Calvo in tal congiuntura cedette ai
romani pontefici la sovranità sopra Roma.
In fatti dice costui, che venuto esso Carlo
a Roma,<i> renovavit pactum cum Romanis,
perdonans illis jura regni, et consuetudines
illius</i>, ec. Ma il padre Pagi pruova non
sussistere una tale asserzione, avendo continuato
gli Augusti il loro dominio in
Roma stessa. E certo quell'autore, qualunque
ei sia, conta nello stesso luogo dell'altre
favole: cioè che Carlo Calvo donò
loro anche <i>patrias Samniae et Calabriae
simul cum omnibus civitatibus Beneventi</i>,
e inoltre <i>ad dedecorem regni totum ducatum
spoletinum cum duabus civitatibus
Tusciae, quod solitus erat habere ipse dux,
idest Aritium et Clusium</i>. La storia, siccome
vedremo, non s'accorda con questo
<span class="pagenum" id="Page_773">[773]</span>
racconto e con altre particolarità ch'egli
soggiugne. Poichè per altro non son io
lungi dal credere che papa Giovanni ottenesse
allora non pochi vantaggi da un
principe che avea un concorrente allo
stesso mercato. Certo si ricava da una
lettera d'esso papa Giovanni <span class="fnote">[Epistola 9 Johann. papae VIII.]</span> che Carlo
Calvo avea ceduto Capoa, non si sa con
quali patti, alla Chiesa romana. Gli affari
intanto del ducato di Benevento si trovavano
in una cattiva positura. Dacchè
l'imperador Lodovico II si ritirò da quelle
contrade <span class="fnote">[Erchempertus, in Chron., cap. 38.]</span>, ripigliarono cuore i Saraceni,
e giacchè restò sciolto il blocco di
Taranto, che avea quasi ridotta quella
città alla necessità di rendersi, a poco a
poco si diedero a scorrere per gli territorii
di Bari e di Canna, commettendovi
le solite ruberie con alcune iniquità. Tre
volte uscì in campo contra di costoro
Adelgiso principe di Benevento; ma sempre
se ne tornò indietro senza gloria e
senza vantaggio alcuno. Però in quelle
parti andarono a dismisura crescendo le
sciagure, siccome vedremo.
</p>

<hr />
</div>

<div class="chapter">
<h2 class="hidden" id="DCCCLXXVI">DCCCLXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXVI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Giovanni VIII</span>, papa 5.</td>
  </tr>
  <tr>
    <td><span class="smcap"> Carlo II</span> imperadore 2.</td>
  </tr>
</table>

<p>
Per quanto s'ha dagli Annali bertiniani <span class="fnote">[Annales Francor. Bertiniani.]</span>,
<i>Carlo Calvo</i> imperadore soggiornò
in Roma fino al dì cinque di gennaio,
nel qual tempo <i>papa Giovanni</i> diede una
bolla in favore del monistero di san Medardo
di Soissons, riferita dal padre Mabillone <span class="fnote">[Mabill., Annal. Benedict., tom. 3.]</span>,
e scritta <i>quarto nonas januarii
per manum Anastasii bibliothecarii sanctae
sedis apostolicae, anno, Deo propitio, pontificatus
domni Johannis quarto, imperante
domno piissimo perpetuo Augusto Carulo,
a Deo coronato magno imperatore anno
primo, et post consulatum ejus anno primo,
Indictione nona</i>, cioè nella stessa guisa
che si praticò cogli antichi Augusti. Partissi
<span class="pagenum" id="Page_774">[774]</span>
dunque da Roma l'imperadore novello,
e venuto a Pavia, colà convocò la dieta
del regno d'Italia, che si tenne nel mese
di febbraio. V'intervennero diciotto vescovi,
alla testa de' quali era <i>Ansperto
arcivescovo</i> di Milano, e <i>Bosone</i> fratello
di <i>Richilda</i> imperadrice (poco dianzi da
Carlo dichiarato <i>duca</i> di Lombardia, con
dargli la corona <i>ducale</i>), e dieci conti,
fra' quali <i>Suppone</i>, che tuttavia teneva il
governo del ducato di Spoleti, e <i>Boderado</i>
conte del sacro palazzo. Non dovea prima
d'ora essere stato eletto e riconosciuto
in dieta alcuna per re d'Italia esso Carlo
Calvo. Per sicurezza sua, ed anche per
conservare i suoi diritti ai principi di
questo regno, volle l'Augusto Carlo che
ne seguisse la solenne funzione. Le parole
dell'accettazione son queste, secondo l'edizion
più copiosa d'esso concilio <span class="fnote">[Rer. Ital. P. II, tom. 2.]</span>: <i>Jam
quia divina pietas vos, beatorum Apostolorum,
Petri et Pauli interventione, per vicarium
ipsorum, domnum videlicet Johannem,
summum pontificem, et universalem
papam, spiritalemque patrem vestrum, ad
profectum sanctae Dei Ecclesiae, nostrorumque
omnium invitavit, et ad imperiale
culmen sancti Spiritus judicio provexit:
nos unanimiter vos protectorem, dominum,
ac defensorem omnium nostrum, et italici
regni regem eligimus</i>, ec. Ed ecco come
cominciarono anche i magnati del regno
d'Italia ad eleggere il re loro: cosa praticata
sempre sotto i re longobardi; ma, per
quanto sembra, dismessa sotto i precedenti
imperadori franzesi. Passato di poi Carlo
Calvo in Francia, fece quivi tenere un
concilio, ossia un'altra dieta in Pontigone,
dove fu medesimamente riconosciuto per
imperadore dai baroni della Francia, Borgogna,
Aquitania, Settimania, Neustria e
Provenza, nel giugno dell'anno presente.
V'erano presenti i legati apostolici <i>Giovanni
vescovo</i> di Tuscania e <i>Giovanni vescovo</i>
di Arezzo. Vi comparve lo stesso Carlo,
vestito pomposamente alla greca, e da essi
legati gli furono presentati per parte del
papa varii regali, fra' quali uno scettro e un
<span class="pagenum" id="Page_775">[775]</span>
bastone d'oro, o pure indorato. In questi
tempi la vedova imperadrice <i>Angilberga</i>
menava sua vita nel monistero insigne di
santa Giulia di Brescia, che il defunto Augusto
consorte suo Lodovico II, giusta
l'uso, o, per dir meglio, abuso d'allora, aveva
a lei conceduto in commenda, ossia in
governo, finchè ella vivesse. Da una lettera
di papa Giovanni <span class="fnote">[Epist. 43 Johannis Papae VIII.]</span>, a lei scritta nell'anno
seguente, pare che traspiri aver ella già preso
l'abito monastico; ma questo non è certo,
a creder mio. Siccome dicemmo, Carlomanno
l'avea nel precedente anno spogliato
del suo tesoro. Le restavano molte
terre e stabili, a lei donati dall'Augusto
consorte, e almen buona parte di questi
ella intendeva di donare al monistero delle
sacre vergini di san Sisto, da lei fabbricato
in Piacenza. Ma perciocchè non si fidava
delle mani rapaci dei re suoi parenti, che
o signoreggiavano o aveano pretensioni
negli stati, dove ella avea que' beni, però
quest'anno ella si procacciò un diploma
di protezione da <i>Lodovico I re</i> di Germania,
dato <i>XIII kal. augusti, anno XXXVIII
regni domni Hludowici serenissimi regis
in orientali Francia, Indictione VIIII</i>. Leggesi
questo nelle mie Antichità italiche <span class="fnote">[Antiquit. Italic., Dissert. LXXI.]</span>.
Non si sa ch'ella se ne procurasse un
altro simile da <i>Carlo Calvo</i> imperadore,
perchè non godeva molto della di lui grazia.
Siccome accennai di sopra, in esso diploma
Angilberga è appellata da Lodovico
<i>dilecta ac spiritalis filia nostra Engilpirga</i>:
il che fa conoscere l'abbaglio preso dal
Campi <span class="fnote">[Campi, Istor. Piacent., lib. 7.]</span> in ispacciarla figliuola naturale
del medesimo re Lodovico. Se crediamo
agli Annali di Fulda <span class="fnote">[Annales Francor. Fuldenses.]</span>, Carlo Calvo montato
in superbia, faceva intanto delle sparate
contra d'esso re suo fratello, non
solamente negando di volergli dar parte
alcuna degli stati del defunto comune
nipote Lodovico, ch'egli pretendeva, ma
anche minacciando e vantandosi ridicolosamente
di voler condurre tanta quantità
<span class="pagenum" id="Page_776">[776]</span>
di cavalli, che bevendo tutta l'acqua del
Reno, porgerebbono a lui comodità di
passare per l'alveo asciutto di quel fiume.
Avendo poscia udito che Lodovico si metteva
in ordine per ben riceverlo, cadutegli
le penne, mandò ambasciatori per trattar
di pace. Ma il re Lodovico preso da
mortale infermità, terminò i suoi giorni
nel palazzo di Francoforte nel dì 28 d'agosto:
principe che nella storia germanica
di Reginone si meritò questo nobile elogio <span class="fnote">[Regino, in Chron.]</span>.
<i>Fuit autem iste princeps christianissimus,
fide Catholicus, non solum
saecularibus, verum etiam ecclesiasticis
disciplinis sufficienter instructus. Quae
religionis sunt, quae pacis, quae justitiae
ardentissimus exsecutor. Ingenio callidissimus,
consilio providentissimus, in dandis,
sive subtrahendis publicis dignitatibus discretionis
moderamine temperatus, in praelio
victoriosissimus; armorum quam conviviorum
apparatu studiosior; cui maximae
opes erant instrumenta bellica; plus diligens
ferri rigorem quam auri fulgorem;
apud quem nemo inutilis valuit; in cujus
oculis perraro utilis displicuit; quem nemo
muneribus corrumpere potuit; apud quem
nullus per pecuniam, ecclesiasticam, sive
mundanam dignitatem obtinuit; sed magis
Ecclesiam, probis moribus et sancta
conversatione; mundanam devoto servitio
et sincera fidelitate.</i> Gli è tenuta la
Germania, specialmente per aver egli fondato
quel vasto regno; e per questo, ma
più per le sue virtù, tuttavia <i>illius memoria
in benedictione est.</i> Lasciò dopo
di sè tre figliuoli, cioè <i>Carlomanno</i> primogenito,
<i>Lodovico II</i> e <i>Carlo</i> appellato il
<i>Grosso</i>.
</p>

<p>
Tutto ringalluzzito l'imperador <i>Carlo
Calvo</i> all'avviso della morte del fratello,
allora fu che si tenne in pugno la
conquista di tutto il paese toccato in parte
ad esso Lodovico di qua dal Reno <span class="fnote">[Annal. Franc. Bertiniani. Annal. Francor.
Metenses. Regino, in Chronico.]</span>.
Ammassato dunque un poderoso esercito,
andò ad occupare Aquisgrana e
<span class="pagenum" id="Page_777">[777]</span>
dipoi Colonia. Accorse nella ripa opposta
del Reno Lodovico II con quanti armati
egli potè in quell'angustia adunare;
spedì ancora legati all'Augusto suo zio,
pregandolo con tutta umiltà di ricordarsi
della parentela, dei patti e giuramenti
fatti nel dividere il regno di Lorena.
La risposta assai galante fu, che i patti
erano seguiti col fratello, e non già coi
figliuoli del fratello. Allora Lodovico, benchè
inferiore di forze, rivolto il timore in
rabbia, animosamente passò di qua dal
Reno, e fattosi forte nel castello di Adernaco,
tornò ad inviare ambasciatori a
Carlo con chiedere pace. Fece vista Carlo
di volerla, e promise d'inviare a Lodovico
i suoi messi per trattare di qualche
accordo; ma nella seguente notte mise
in armi tutte le sue schiere per improvvisamente
assalire il nipote. Avvisato Lodovico
segretamente di questo disegno da
<i>Guiliberto vescovo</i> di Colonia, con ordinare
che i suoi mettessero le camicie sopra
il giuppone, coraggiosamente si mosse
contro della nemica armata, che già era
in marcia, e confidato in Dio, attaccò la
zuffa nel dì 8 di ottobre. Toccò alla perfidia
di Carlo Calvo quello che si meritava.
Andarono vituperosamente in rotta
le genti sue; molti furono gli uccisi, molti
i prigioni, fra' quali un vescovo, un abate
e quattro conti; e si arricchirono assaissimo
tutti i vincitori; tanta fu la copia
del bottino in oro, argento, merci e bagaglie.
Crescevano intanto i guai della
Italia a cagion de' Saraceni, i quali avendo
tirato dall'Africa in Calabria de' gagliardi
rinforzi, s'erano talmente ingrossati,
che faceano paura a tutte le città
cristiane del vicinato <span class="fnote">[Erchempertus, Hist., cap. 38.]</span>. Venne a Taranto
un nuovo lor generale, che, assunto
il titolo di re, ed uscito in campagna,
diede un terribile sacco al territorio di
Benevento, di Telese e di Alifi. Volle di
nuovo provar la sua fortuna contra di
quegl'infedeli <i>Adelgiso principe</i> di Benevento;
ma rimasto sconfitto, fu obbligato
a comperarsi un po' di quiete col rimettere
<span class="pagenum" id="Page_778">[778]</span>
in libertà il sultano, già fatto prigione
col riacquisto di Bari. I due compagni
di costui Annoso ed Abadelbach, dianzi
spediti da lui a Taranto per trattare di
qualche accordo, restarono colà, nè più
fecero ritorno. Ora il popolo di Bari,
veggendosi in pericolo di cader di nuovo
in mano dei Mori <span class="fnote">[Lupus Protospata, in Chronico.]</span>, chiamarono da Otranto
<i>Gregorio</i> generale dei Greci, che
con un buon nerbo di truppe venne a
prendere il possesso di quella città; ma,
secondo la fede greca, mise tosto le mani
addosso a quel governatore e ai principali
cittadini, e li mandò a Costantinopoli.
Andarono poscia i Greci colla spedizion
di varie lettere pregando quei di Salerno,
Napoli, Gaeta ed Amalfi di dar loro
aiuto contra de' Saraceni. Ma cantavano
ai sordi. Que' principi e popoli aveano
fatta pace con que' Barbari; anzi unitisi
con essi cominciarono colle lor navi ad
infestar la riviera romana e il suo ducato.
<i>Papa Giovanni</i>, le cui lettere si cominciano
a leggere nel settembre di questo
anno, essendo perite le precedenti, non
avendo forze bastanti da opporre a questo
torrente, si diede a tempestar con
lettere <span class="fnote">[Epist. 1, 7, 21, etc. Johannis VIII Papae.]</span> <i>Bosone duca</i>, lasciato da Carlo
Calvo come vicerè in Italia, e poi lo
stesso imperadore Carlo, con rappresentar
loro lo stato miserabile in cui si trovava
il paese intorno a Roma per le scorrerie
de' Saraceni, e implorando l'aiuto
loro. Acremente si lamenta egli ancora
<i>de confinibus et vicinis nostris, quos marchiones
solito nuncupatis</i>, che facevano
anch'essi alla peggio contro gli stati della
Chiesa. Vuol egli significare <i>Lamberto</i> e
forse <i>Guido</i> suo fratello, duchi di Spoleti,
e forse anche <i>Adalberto</i> marchese e duca di
Toscana, in una lettera <span class="fnote">[Epist. 22 ejusdem.]</span> scritta allo stesso
<i>Lamberto</i>. Il prega di rimediare ai danni
che da i di lui uomini venivano fatti a quei
di <i>san Pietro</i> e di <i>Guido</i>: col qual nome se
egli significa il fratello di Lamberto, si
viene a conoscere ch'egli non avea parte
<span class="pagenum" id="Page_779">[779]</span>
in quelle violenze. Ma Carlo Calvo, nulla
curando le preghiere del papa, nè il debito
suo, altra premura non aveva in
questi tempi, che di spogliare, se avesse
potuto, i nipoti suoi de' loro stati: nel
che andarono falliti i suoi desiderii e disegni.
Intanto que' principi si divisero fra
loro l'eredità paterna <span class="fnote">[Regino, in Chron.]</span>. <i>A Carlomanno</i>
toccò la Baviera, la Pannonia, la Carintia,
la Schiavonia e la Moravia; a Lodovico
la Francia orientale, la Turingia, la
Sassonia, la Frisia e una parte del regno
della Lorena; a <i>Carlo il Grosso</i> l'Alemagna,
cioè la Svevia, con alcune città della
Lorena. Circa questi tempi la Russia, che
a' nostri giorni per cura di Pietro il grande
è salita in tanta potenza e credito,
abbracciò la religione di Cristo <span class="fnote">[Constantinus Porphyrogenn., in Vit. Basil.
Imper.]</span>, e cominciò
ad avere un arcivescovo, spedito
colà da <i>sant'Ignazio</i> patriarca di Costantinopoli.
Si scorge poi da un placito
da me pubblicato nelle giunte della
Cronica casauriense <span class="fnote">[Chronic. Casauriens. Part. II, tom. 2
Rer. Ital.]</span>, che era stato
tolto il governo di Spoleti a <i>Suppone</i>
conte o duca di quella contrada; perciocchè
nel presente anno si truova un decreto
fatto in favore del monisterio di
Casauria <i>per jussionem domni Karoli imperatoris
Augusti, et per jussionem Lamberti
et Widonis comitum</i>. Fu scritto quel
documento <i>anno domni Karoli piissimi
imperatoris Augusti, anno imperii, in Dei
nomine, primo, seu et temporibus Widonis
comitis anno comitatus ejus primo, mense
junio, per Indictionem IX</i>. Sicchè <i>Lamberto</i>
per grazia di Carlo Calvo imperadore
ricuperò il ducato di Spoleti; e
<i>Guido</i> suo fratello fu anch'egli fatto duca,
e pare che signoreggiasse nel ducato spoletino
di qua dell'Apennino, cioè in Camerino
e Fermo. Truovasi poi negli anni
seguenti memoria di <i>Suppone</i> conte nelle
lettere di papa Giovanni VIII <span class="fnote">[Epist. 107 et 130 Johannis Papae VIII.]</span>, dalle quali
si raccoglie che governava Milano, Pavia
<span class="pagenum" id="Page_780">[780]</span>
e Parma; e però dovrebbe essere
stato duca o marchese di Lombardia, come
era dianzi Bosone, passato al governo
della Provenza.
</p>

<hr />
</div>

<div class="chapter">
<h2 class="hidden" id="DCCCLXXVII">DCCCLXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXVII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Giovanni VIII</span> papa 6.</td>
  </tr>
  <tr>
    <td><span class="smcap">Carlomanno</span> re d'Italia 1.</td>
  </tr>
</table>

<p>
Fece nel marzo di quest'anno la vedova
imperadrice <i>Angilberga</i>, stando in Brescia
nel monistero di santa Giulia, l'ultimo
suo testamento, pubblicato dal Campi <span class="fnote">[Campi, Hist. Ecclesiast. Piacent., lib. 7.]</span>,
in cui lascia al monistero delle
monache di san Sisto, da lei fabbricato
in Piacenza, un'immensa quantità di beni,
cioè case, poderi e ville, ivi chiamate
<i>corti</i>, fra le quali si vede Campo Migliaccio
nel modenese, Corte nuova, Pigognaga,
Felina, Guastalla e Luzzara nel reggiano;
Cabroi e Masino nel contado di
Staziona, oggidì Anghiera sul Lago Maggiore;
Brunago e Trecate nel contado
di Burgaria, oggidì nel distretto di Milano,
per tacere d'altri luoghi. Lascia altri
beni per lo spedale degl'infermi e pellegrini,
edificato in vicinanza d'esso monistero,
secondo il costume d'allora, pochi
essendo stati i monisteri che non
avessero spedale pubblico, perchè o non
si usavano, o rarissime erano quelle che
oggidì chiamiamo osterie. E tutto ciò è
donato <i>pro remedio et mercede animae
ejusdem clementissimi imperatoris</i> (Lodovico
II) <i>domini et senioris mei, et meae</i>.
Si riserva, finchè vivrà, il patronato e il
governo sì del monistero che dello spedale,
con soggiugnere: <i>Post meum vero
obitum volo atque decerno, ut si Ermengarda
unica mea filia religiosa veste induerit,
ipsa provisionem ejusdem loci mea vice
suscipiat</i>, ec. <i>Quod si illa, me de hac
vita transeunte, religionis veste induta non
fuerit, volo atque instituo, ut de ipso monasterio
atque xenodochio</i>, ec. <i>nullam deminorationem
faciat</i>, ec. Questa sua ultima
volontà la fece ella confermare da <i>Giovanni
VIII</i> con bolla data <i>kalendis augusti
<span class="pagenum" id="Page_781">[781]</span>
per manum Johannis episcopi, missi
et apocrisarii sanctae sedis apostolicae,
imperante domno nostro Carolo, a Deo coronato
magno imperatore, secundo, et post
consolatum ejus anno secundo, indictione
X.</i> Quando si legge di Ermengarda in
esso testamento, ci fa vedere che non doveva
essere per anche seguito ciò che
narrano gli Annali bertiniani <span class="fnote">[Annal. Franc. Bertiniani.]</span> all'anno
precedente 876 con queste parole:
<i>Boso, postquam imperator ab Italia in
Franciam rediit, Berengarii Everardi filii
factione filiam Hludovici imperatoris Hirmengardam,
quae apud eum morabatur,
iniquo cortudio in matrimonium sumsit.</i>
Intorno a che è da avvertire che <i>Berengario</i>
duca o marchese del Friuli, siccome
dicemmo, s'era nell'anno 875 unito
con Carlomanno contra di Carlo Calvo;
ma essendo prevaluta in que' contrasti
la fortuna di Carlo con divenire re d'Italia
ed imperador de' Romani, questo
duca, accomodandosi anch'egli al tempo,
cangiò mantello, e strinse buona amicizia
con <i>Bosone duca</i>, lasciato da esso imperadore
al governo e alla difesa di Lombardia.
Erasi per avventura ricoverata
nella corte d'esso Berengario la poco fa
nominata <i>Ermengarda</i>, unica figliuola del
defunto imperador Lodovico II, stante
la parentela che passava fra loro. Imperocchè
<i>Eberardo</i> duca o marchese del
Friuli, padre di <i>Unroco</i> e dello stesso <i>Berengario</i>,
<span class="pagenum" id="Page_782">[782]</span>
aveva avuta per moglie Gisela
o Gisla, figliuola di Lodovico Pio Augusto,
e perciò sorella di Carlo Calvo Augusto,
e zia paterna del suddetto imperadore
Lodovico II. Nel testamento d'esso
Everardo, che citai di sopra all'anno 867,
manifestamente si vede che <i>Gisla</i> era il
nome di sua moglie. Che poi questa principessa
avesse per padre Lodovico Pio
Augusto, e Giuditta imperadrice, lo negò
bensì Adriano Valesio <span class="fnote">[Valesius, in Praefat. ad Panegyr. Berengarii.]</span>, ma si raccoglie
da Agnello <span class="fnote">[Agnell., Vit. Episcopor. Ravenn. P. I,
tom. 2 Rer. Ital., pag. 185.]</span>, scrittore contemporaneo,
il quale nelle vite degli arcivescovi
di Ravenna, dopo aver nominati i figliuoli
d'esso Augusto a lui nati dall'imperadrice
Ermengarda, seguita a dire:
<i>ad Carolum vero</i> (cioè al Calvo) <i>plus
fertilem et opimam largivit partem; et
Giselam filiam suam tradidit marito Curado</i>
(si dee scrivere Evrardo) <i>piissimus
homo</i> (probabilmente in vece di <i>piissimo
homini</i>). <i>Hunc et hanc Judith Augusta parturit.</i>
Anche nello Spicilegio del padre
Dachery <span class="fnote">[Dachery, Spicileg.]</span> si legge una donazione fatta
da essa <i>Gisla</i>, in cui nomina riverentemente
<i>Carlo Calvo</i> suo fratello. Ecco dunque
per maggiore chiarezza la tavola onde
risulta la parentela di Ermengarda
con Berengario.
</p>

<p>
<span class="pagenum" id="Page_783">[783]</span>
</p>

<div class="mw pbreak">
<table class="geneal" summary="Tavola genealogica">
 <tr>
  <td colspan="12" class="center">LODOVICO PIO IMPERADORE<br /> morto nell'anno 840.</td>
 </tr>
 <tr>
  <td style="width: 6%">&nbsp;</td> <td style="width: 6%" class="bb">&nbsp;</td> <td style="width: 6%" class="bb">&nbsp;</td> <td style="width: 6%" class="bb">&nbsp;</td> <td style="width: 6%" class="bb">&nbsp;</td> <td style="width: 6%" class="bb">&nbsp;</td> <td style="width: 11%" class="bbr">&nbsp;</td> <td style="width: 11%" class="bb">&nbsp;</td> <td style="width: 11%" class="bb">&nbsp;</td> <td style="width: 11%" class="bb">&nbsp;</td> <td style="width: 11%">&nbsp;</td> <td style="width: 11%">&nbsp;</td>
 </tr>
 <tr>
  <td class="br">&nbsp;</td> <td>&nbsp;</td> <td class="br">&nbsp;</td> <td colspan="3">&nbsp;</td> <td class="br">&nbsp;</td> <td colspan="2">&nbsp;</td> <td class="br">&nbsp;</td> <td colspan="2">&nbsp;</td>
 </tr>
 <tr>
  <td colspan="2">Carlo Calvo imperad.</td> <td colspan="3">Lodovico re di Germania</td> <td>&nbsp;</td><td colspan="2">Lottario imperadore morto nell'anno 855.</td> <td>&nbsp;</td> <td colspan="2">Gisela moglie di Eberardo duca del Friuli morto circa l'anno 867.</td> <td>&nbsp;</td>
 </tr>
 <tr>
  <td>&nbsp;</td> <td class="bb">&nbsp;</td> <td class="bbr">&nbsp;</td> <td class="bb">&nbsp;</td> <td class="bb">&nbsp;</td> <td colspan="2" class="br">&nbsp;</td> <td colspan="2">&nbsp;</td> <td class="bbr">&nbsp;</td> <td class="bb">&nbsp;</td> <td>&nbsp;</td>
 </tr>
 <tr>
  <td class="br">&nbsp;</td> <td colspan="2" class="br">&nbsp;</td> <td colspan="2" class="br">&nbsp;</td> <td colspan="2" class="br">&nbsp;</td> <td colspan="2" class="br">&nbsp;</td> <td colspan="2" class="br">&nbsp;</td> <td>&nbsp;</td>
 </tr>
 <tr>
  <td colspan="2">Carlomanno re d'Italia</td> <td colspan="2">Carlo il Grosso imper.</td> <td colspan="2">Lodovico II re di Germania</td> <td colspan="2">Lodovico II. imper. morto nell'anno 875.</td> <td colspan="2">Unroco duca o marchese del Friuli</td> <td colspan="2">Berengario duca o marchese del Friuli, poscia re d'Ital. ed imperad.</td>
 </tr>
 <tr>
  <td colspan="6">&nbsp;</td> <td class="br">&nbsp;</td> <td colspan="5">&nbsp;</td>
 </tr>
 <tr>
  <td colspan="6">&nbsp;</td><td colspan="2">Ermengarda moglie di Bosone duca di Lombardia.</td> <td colspan="4">&nbsp;</td>
 </tr>
</table>
</div>

<p>
Ora Bosone considerando la nobiltà
di <i>Ermengarda</i>, figliuola di un imperadore,
e più la pingue eredità ch'ella portava
seco, affine di ottenerla per moglie,
segretamente se l'intese con Berengario.
Bramava ancor questi di mettersi bene
in grazia di Bosone, cioè di chi era fratello
dell'<i>imperadrice Richilda</i>, ed arbitro
allora del regno d'Italia. Fecero dunque
una furberia e collusione iniqua per
trarre a fine questo negozio. E qual fosse
può ricavarsi dagli Annali di Fulda <span class="fnote">[Annal. Franc. Fuldenses.]</span>,
i quali all'anno 878, parlando di
<i>Bosone conte</i> (che così ancora si veggono
non rade volte allora appellati i duchi e
marchesi), hanno le seguenti parole:
<i>Quia propria uxore veneno extincta, filiam
Hludovici imperatoris de Italia per vim
rapuerat.</i> Dovette essere il concerto che
Bosone facesse vista di averla rapita per
forza, acciocchè a Berengario non venisse
dato qualche carico presso la vedova
<i>imperadrice Angilberga</i>, nè presso i figliuoli
di <i>Lodovico I</i> re di Germania, di aver
tenuta mano a sì fatto matrimonio: poichè
quanto a Bosone, ne doveva egli avere
un segreto consenso da Carlo Calvo
Augusto, mercè della sorella, cioè della
suddetta imperadrice Richilda. Cosa poi
<span class="pagenum" id="Page_784">[784]</span>
ne avvenisse, lo vedremo fra poco. Nè si
vuol tacere che il medesimo Bosone (non
se ne sa il pretesto) avea ritenuto nell'anno
precedente <i>Leone</i>, nipote di <i>papa
Giovanni VIII</i>, e <i>Pietro</i>, amendue vescovi
e legati, spediti da esso pontefice alla
corte dell'imperador Carlo <span class="fnote">[Epist. 7 Johannis Papae VIII.]</span>: della
quale ingiuria si dolse non poco con lui
esso papa Giovanni.
</p>

<p>
Era intanto in grandi faccende questo
papa per gli danni che tuttavia recavano
i Saraceni al ducato romano con
timore di peggio. Non sapeva egli digerire
che <i>Sergio II duca</i> di Napoli cristiano
avesse non solamente stabilita pace
con que' nemici del nome cristiano, ma
anche una specie di lega ed unione con
loro. Per disciogliere questa indegna alleanza,
si portò egli in persona a Napoli
verisimilmente nel gennaio di quest'anno;
fece quante calde esortazioni potè a
quel duca; e per tentar pure di guadagnarlo <span class="fnote">[Epist. 38 et seqq. ejusdem.]</span>,
consecrò vescovo di quella
città <i>Atanasio</i> juniore, fratello del medesimo
duca; ma non riportò a Roma se
non delle parole, perchè ad esse non tenne
dietro alcun fatto. Questo è il viaggio,
<span class="pagenum" id="Page_785">[785]</span>
del quale parla Erchemperto <span class="fnote">[Erchempertus, Hist., cap. 39.]</span>, con aggiugnere
che <i>Lamberto duca di Spoleti</i> e
<i>Guido</i> suo fratello andarono in compagnia
del papa, il quale usò il medesimo
studio per istaccar dall'amicizia de' Saraceni
<i>Guaiferio</i> principe di Salerno,
<i>Pulcare</i> duca di Amalfi, e <i>Docibile</i> ipato,
ossia duca di Gaeta. Del suddetto Guaiferio
principe salernitano si legge una
donazione fatta nell'anno 877, e da me
pubblicata <span class="fnote">[Antiquit. Ital., Dissert. XIV, pag. 831.]</span>. A seconda dei suoi desiderii
questi operarono. Gagliardissime
istanze parimente fece ad <i>Aione</i> vescovo
di Benevento, affinchè inducesse il fratello,
cioè <i>Adelgiso principe</i> di quel ducato,
a ritirarsi dalle convenzioni fatte con
quegl'infedeli, con dire fra l'altre cose <span class="fnote">[Epist. 45 Johannis Papae VIII.]</span>:
<i>Nos, cooperante gratia Christi,
tam cum carissimo filio nostro Lamberto
glorioso duce</i> (di Spoleti) <i>qui nobis in
omnibus haeret, quam cum aliis Dominum
timentibus, desudabimus, ut impium foedus
cum Agarenis habitum dissolvatur</i>.
E perciocchè esso papa intese che <i>Gregorio
imperial pedagogo</i> era venuto in
Calabria e a Bari con un'armata spedita
dall'<i>imperadore Basilio</i>, anche a lui scrisse,
pregandolo pel soccorso di alcuni per
nettare dai Saraceni il littorale romano.
Ma le maggiori premure di papa Giovanni
erano presso all'imperador <i>Carlo
Calvo</i>, acciocchè menasse o mandasse
delle forze bastanti a ripulsar que' Barbari,
che già aveano disertata la Campania
e la Sabina, e scorreano fino alle vicinanze
di Roma. Son patetiche le sue
lettere in questo affare <span class="fnote">[Epist. 47 ejusdem.]</span>. Aveva in questi
tempi <i>Adalardo vescovo</i> di Verona impetrato
da esso imperadore in benefizio,
ossia in commenda, l'insigne monistero di
Nonantola, posto nel territorio di Modena,
<i>quod pro Dei, tantique loci reverentia
nullus umquam episcoporum vel judicum
in beneficium quaesierat, suisque usibus,
coarctatis extrema egestate monachis, applicavit</i>;
<span class="pagenum" id="Page_786">[786]</span>
e ciò con isprezzo de' privilegii
della Sede apostolica: disordine che anche
in Italia avea cominciato a prendere
gran piede. Però lo scomunicò, e ne diede
avviso ad <i>Ansperto arcivescovo</i> di Milano,
a <i>Gualperto patriarca</i> d'Aquileia e al
clero di Verona. Convien credere che al
vedersi i Romani così maltrattati, anzi
divorati dai Saraceni, e minacciati di mali
anche più terribili, senza che dopo tante
istanze Carlo Calvo movesse un dito
per soccorrerli: difficilmente potessero
tenere in freno la lingua dallo sparlare
contra di lui con dire: <i>A che ci serve
questo imperadore che si gloria d'essere
nostro sovrano, nè vuol poscia ne' gravissimi
bisogni recarci un menomo aiuto,
e intanto attende solo a far delle guerre
ingiuste contra de' suoi nipoti? S'egli
dimentica il suo dovere, saremo scusati
se dimenticheremo ancor noi il nostro, e
se cercheremo altro miglior signore.</i> Rapportate
a Carlo Calvo queste mormorazioni
e minacce di sottrarsi al suo dominio,
dovette egli far delle gravi doglianze col
papa per la fede vacillante del popolo.
Ora il pontefice per quetar lui, e reprimere
eziandio le licenziose voci dei Romani,
tenne nel febbraio dell'anno presente
un concilio di vescovi in Roma, nel quale,
dopo la protesta di aver già eletto ed
unto in imperadore Carlo figliuolo di Lodovico
Augusto <span class="fnote">[Labbe, Concil., tom. 9.]</span>, <i>una cum annisu et
voto omnium fratrum et coepiscoporum
nostrorum, atque aliorum sanctae romanae
Ecclesiae ministrorum, amplique senatus,
totiusque popoli romani, gentisque togatae,
et secundum priscam consuetudinem</i>:
conferma e fa confermare da tutti la
elezione e consecrazione di lui. Non si
può leggere senza stupore, per non dir
altro, l'allocuzione ivi fatta da papa Giovanni,
perchè contenente una sparata tale
di lodi di Carlo Calvo, che chiunque è
intendente della storia d'allora, manifestamente
conosce essere esorbitanti, nè
convenienti alla gravità e maestà di chi
le propone. Non aveano certo i precedenti
<span class="pagenum" id="Page_787">[787]</span>
papi negli Annali de' Franchi conosciuto
in lui que' pregi che qui gli vengono
dalla sola adulazione attribuiti. Poscia
si venne alla scomunica contra qualsivoglia
persona che osasse, per qualunque
titolo, turbar questa elezione e seminar
discordie, con dichiararli ministri del diavolo
e nemici di Dio, della Chiesa e della
Cristianità. Abbiamo una lettera scritta
da esso papa Giovanni <span class="fnote">[Epist. 61 Johannis VIII Papae.]</span> a <i>Lamberto
glorioso duca</i> di Spoleti, da cui si scorge
che esso duca avea ricevuto ordine dall'imperadore
di portarsi a Roma, e di
obbligare i Romani a dar degli ostaggi
della lor fedeltà: chiaro contrassegno
della sovranità conservata anche da questo
imperadore in Roma. Risponde il
pontefice: <i>Romanorum filios sub isto coelo
non legitur fuisse obsides datos: quanto
minus istorum, qui fidelitatem augustalem
et mente custodiunt, et opere Deo juvante
perficiunt?</i> Chiaramente poi protesta di
dubitare se quest'ordine si sia spiccato
dall'imperadore stesso, perchè non gli
par probabile ch'esso Augusto avesse tenuto
segreto ad esso papa un tal disegno,
<i>et ipsum imperatorem non credimus suum
nos velle secretum latuisse</i>. In somma gli
fa sapere che non s'incomodi per venire
a Roma, altrimente non sarà ricevuto.
<i>Quum autem, Deo juvante, ad unam concordiam
et unam quietem reipublicae
caussa redierit, et litis figmenta, quae
tamquam telas aranearum putamus, contra
augustalem majestatem oborta, sopita
exstiterint</i>: allora sarà amichevolmente
accolto esso Lamberto: dal che si conferma
che titubavano non poco i Romani
nella fedeltà giurata a Carlo Calvo;
e probabilmente soffiavano in questo fuoco
i figliuoli di <i>Lodovico I</i> re di Germania,
pretendenti anche essi all'imperio.
Dicesi data la suddetta lettera di papa
Giovanni <i>XII kalendas novembris, Indictione
XI</i>, cioè nel dì 26 d'ottobre dell'anno
presente. Ma si conosce che vi
ha errore, ed esser ella (al che non s'è
badato fin qui) fuor di sito; perchè ivi
<span class="pagenum" id="Page_788">[788]</span>
si parla d'un <i>imperador</i> vivente, e Carlo
Calvo era già mancato di vita (siccome
diremo) nel dì 13 di esso mese, nè Carlomanno
era imperadore. Però questa
lettera probabilmente fu scritta nell'ottobre
dell'anno precedente, e in vece di
<i>Indictione XI</i>, s'ha da scrivere <i>Indictione
X</i>.
</p>

<p>
Venne poscia l'infaticabil papa a
Ravenna, dove nel mese d'agosto, se
pur non fu in giugno, tenne un concilio
numeroso di 130 vescovi. Girolamo
Rossi, Giovan-Giorgio Eccardo, ed altri
hanno moltiplicato i concilii tenuti
da papa Giovanni in Ravenna. Non so
io dire se più d'uno egli ne celebrasse.
Ben so che in questo anno quivi si tenne
la suddetta sacra assemblea <span class="fnote">[Labbe, Concilior., tom. 9.]</span>, ciò costando
da varie lettere del medesimo
papa. Furono in esso concilio fatti diciannove
canoni; e il Dandolo scrive <span class="fnote">[Dandol. in Chron., tom. 12 Rer. Ital.]</span> che
si diede fine alla controversia insorta
fra <i>Orso doge</i> di Venezia e <i>Pietro patriarca</i>
di Grado, perchè questi ricusava
di consecrar vescovo di Torcello, a requisizion
del doge, <i>Domenico abbate</i> del
monistero di Altino. Fu determinato che
finchè vivesse il patriarca, egli resterebbe
privo della consecrazione, ma godrebbe
le entrate di quel vescovato. Aggiugne
quello storico, che l'armata navale
de' Saraceni arrivò sotto Grado, e
le diede più assalti, ma indarno, per la
valorosa difesa de' cittadini. Portata questa
nuova a Venezia, inviò il doge con uno
stuolo di navi Giovanni suo figliuolo al loro
soccorso. Non credettero bene que' Barbari
di aspettarlo, ed alzate le ancore vennero
alla città di Comacchio, e le diedero
il sacco. Fu poco appresso dal popolo
di Venezia eletto doge e collega del
padre esso <i>Giovanni</i>. Confessa il Dandolo
che in questi tempi i mercatanti veneziani
comperando dai corsari (o Saraceni
o Schiavoni) i poveri cristiani, fatti
da loro schiavi, ne facevano poi traffico,
vendendoli anche agl'infedeli. A tale iniquità
<span class="pagenum" id="Page_789">[789]</span>
il doge e popolo veneziano cercarono
il rimedio con pubblicare un rigoroso
divieto, e intimar gravi pene a chiunque
contravvenisse. Seguitava intanto
<i>Sergio II duca</i> di Napoli a tenere stretta
corrispondenza e una specie di lega coi
Saraceni, nè voleva, per quanto gridasse
papa Giovanni <span class="fnote">[Epist. 66 et 67 Johannis Papae VIII.]</span>, distorsene, ingannato
dai consigli di <i>Adelgiso principe</i> di Benevento,
e di <i>Lamberto duca</i> di Spoleti, uomo
doppio ed avvezzo a pescare nel torbido.
Non potendo, nè volendo papa
Giovanni soffrire tanta iniquità, lo scomunicò.
Sergio, irritato per questo, mosse
guerra a <i>Guaiferio principe</i> di Salerno,
che avea non solo rinunziato alla
amicizia di coloro, ma eziandio parecchi
ne avea già tagliati a pezzi. Otto giorni
dopo la scomunica Guaiferio prese ventidue
soldati napoletani, a' quali fece tagliar
la testa: che così n'avea commissione
da papa Giovanni. Qui nondimeno
non finì la faccenda. <i>Atanasio vescovo</i> di
Napoli ascoltò volentieri in tal congiuntura
le suggestioni dell'ambizione; e
giacchè oltre i romani pontefici, che da
più d'un secolo godevano temporal dominio
di stati, anche <i>Landolfo vescovo</i>
di Capoa come principe signoreggiava
quella città, con questi esempli davanti
agli occhi pensò anch'egli a farsi padrone
in temporale della patria sua.
Pertanto formata una congiura, fece
prendere il <i>duca Sergio</i> suo fratello, e
dopo avergli fatto cavar gli occhi, il
mandò prigione a Roma, dove miserabilmente
terminò i suoi giorni. Non gli
fu difficile il farsi poco appresso proclamar
duca di Napoli. Di questa azione ne
fu mirabilmente lodato Atanasio da papa
Giovanni, come apparisce da una sua
lettera. E che anch'egli avesse intelligenza
di questo fatto e vi desse braccio,
pare che si raccolga dal dirsi quivi:
<i>Nos namque aliis omnibus mancosis datis,
mille quadrigentos vobis dare debemus,
quos vestrae dilectioni aut in initio quadragesimae,
aut in die sanctae resurrectionis
<span class="pagenum" id="Page_790">[790]</span>
vobis procul dubio dirigemus</i>.
Scrisse anche ai Napoletani, lodandoli
di quanto aveano operato, e promettendo
loro il danaro, concertato verisimilmente
per muoverli contra di Sergio.
Queste nondimeno furono picciole avventure
rispetto a quelle dell'imperador
Carlo Calvo <span class="fnote">[Annales Franc. Bertiniani.]</span>. Ricevette egli a Compiegne
<i>Pietro vescovo</i> di Fossombrone e
<i>Pietro vescovo</i> di Sinigaglia, nunzii a lui
spediti dal papa per sollecitarlo a venire
in Italia, per liberar dagl'insulti de' Saraceni
il ducato romano: al che si era
egli obbligato con varie promesse. Determinò
di venire; ma prima attese a
quotare i corsari normanni, gran flagello
allora della Francia, col pagamento
delle contribuzioni ordinate: al qual fine
impose una grave tassa a tutti i secolari
ed ecclesiastici del suo regno. Raunata
parimente gran copia d'oro, d'argento
e d'altre preziose cose, e un grosso nerbo
di cavalleria, calò finalmente in Italia
accompagnato dall'<i>imperadrice Richilda</i>
sua consorte. A Vercelli fu ad incontrarlo
papa Giovanni. Se crediamo a
Reginone, fu in questa occasione che <span class="fnote">[Regino, in Chron.]</span>
fu data in moglie a<i> Bosone duca Ermengarda</i>
figlia del fu Lodovico II Augusto.
<i>Bosoni germano Richildis reginae Hermingardem
filiam Ludovici imperatoris in
matrimonium jungit. Dies nuptiarum tanto
apparatu, tantaque ludorum magnificentia
celebratus est, ut hujus celebritatis
gaudia modum excessisse ferantur. Dedit
etiam eidem Bosoni provinciam, et corona
in vertice capitis imposita, eum regem
appellari jussit, ut more priscorum imperatorum
regibus denominari videretur.</i>
Può patire delle difficoltà questo racconto
di Reginone per quel che riguarda
l'aver Carlo Calvo dichiarato re di Provenza
in tal congiuntura Bosone: perchè,
secondo gli Annali bertiniani, Bosone
solamente due anni dappoi, per
impulso della moglie, prese il titolo di
re; ma non dovrebbe già aver egli sognato
<span class="pagenum" id="Page_791">[791]</span>
le nozze di lui, nè la gran pompa
con cui furono celebrate. Certo Bosone
non isposò Ermengarda, allorchè nell'anno
precedente Carlo Calvo si trovò in
Lombardia, perchè solamente dacchè
Carlo fu ritornato in Francia, egli la
rapì. Il tempo proprio per tali nozze fu
il ritorno in Italia d'esso imperadore, e
la presenza ancora di Richilda Augusta,
sorella di esso Bosone.
</p>

<p>
Stavasene tripudiando in Pavia Carlo
imperadore col papa, quando eccoti giugnere
avviso che <i>Carlomanno</i> suo nipote,
cioè il primogenito di <i>Lodovico I</i> re
di Germania, con un grosso esercito di
Tedeschi calava in Italia, non per intervenire
a quelle feste, ma per fare una
visita disgustosa all'Augusto suo zio. Le
parole degli Annali fuldensi son queste: <span class="fnote">[Annales Francor. Fuldenses.]</span>
<i>Quod quum Carolus comperisset,
illico juxta consuetudinem suam fugam
iniit. Omnibus enim diebus vitae suae,
ubicumque necesse erat adversariis resistere,
aut palam terga vertere, aut clam
militibus suis effugere solebat.</i> Confessa
anche l'autor franzese degli Annali di
san Bertino <span class="fnote">[Annales Francor. Bertiniani.]</span> che Carlo Calvo sbigottito
per quella nuova, nuova certo non
falsa, se ne scappò col papa a Tortona,
dove l'imperadrice Richilda appena ebbe
ricevuta la consecrazione imperiale dalle
mani d'esso pontefice, che prese la fuga
col tesoro verso la Morienna. Stette alquanto
in essa città di Tortona Carlo
Augusto col papa, aspettando che venissero
a trovarlo i primati del suo regno,
cioè <i>Ugo abbate</i>, <i>Bosone</i> ed altri, come
era il concerto; e saputo che non venivano,
subito che intese l'avvicinamento
di Carlomanno, frettolosamente si incamminò
egli verso la Savoia. Anche il
papa non perdè tempo a ritornarsene a
Roma, ma di mala voglia, riportando
seco in vece di un esercito un Crocefisso
d'oro di gran peso, e tempestato di
gemme preziose, per la basilica di san
Pietro, che Carlo Calvo gli avea donato.
<span class="pagenum" id="Page_792">[792]</span>
Fu preso per istrada l'imperador dalla
febbre, e portato di là dal monte Cenisio
a un luogo appellato Brios, colà fece
venir dalla Morienna l'imperadrice, e poscia
finì di vivere nel dì 15 d'ottobre.
Attestano tutti gli Annalisti, essere stata
allora voce comune che egli morisse di
veleno, a lui dato o mandato da Sedecia
medico ebreo, suo favorito, in una medicina,
per liberarlo dalla febbre. Il liberò
questa da tutti i mali. Aperto il suo
cadavero, e levate le interiora, come si
potè il meglio, bagnato con vino e sparso
d'aromi, fu posto in una bara per
portarlo a seppellire a Parigi nel monistero
di san Dionisio, in esecuzione degli
ordini da lui lasciati prima di morire.
Ma non potendo reggere i portatori allo
eccessivo fetore, misero quel corpo in
una botte ben impegolata di dentro e di
fuori, e coperta di cuoio. Neppur questo
ripiego bastò a levare lo straordinario
puzzo; però allorchè furono giunti ad
una chiesetta di monaci nella diocesi di
Lione, quivi seppellirono sotterra la botte
col corpo stesso. <i>Sic transit gloria
mundi.</i> Per ordine poi di <i>Lodovico Balbo</i>
suo figliuolo e successore nel regno,
portate l'ossa sue a Parigi, qui ebbero
più degna sepoltura. Andrea prete <span class="fnote">[Andreas Presbyter, Chron., tom. 1 Rer.
Germ. Menckenii.]</span>
nella Cronichetta più volte citata scrive
che Carlo Calvo creato imperadore se
ne tornò a Pavia nel gennaio, <i>Indictione
nona</i> cioè nell'anno 876. <i>Quumque idem
Carolus imperator de Roma reversus in
Papia sederet, audivit quod Karlomannus
Hludovici filius contra eum veniret;
quumque exercitum suum adunare vellet,
et cum eo bellum gerere, quidam de suis,
in quorum fidelitate maxime confidebat,
ab eo defecti, cum Karlomanno se conjungebant.
Quod ille videns, fugam iniit, et
in Galliam repedavit, statimque in ipso
itinere mortuus est. Karlomannus vero
regnum Italiae disponens post non multum
tempus ad patrem in Bajoariam reversus
est.</i> Due grossi errori son qui, e
<span class="pagenum" id="Page_793">[793]</span>
tali, che fan conoscere o che esso Andrea
non iscrisse in questi tempi, o che
alla Cronichetta in fine sono state da
altri aggiunte le suddette parole. Due
furono le venute in Italia di Carlo Calvo,
e non una sola. Nè egli terminò sua vita
nell'anno 876, ma bensì nell'877. Oltre
a ciò, Carlomanno non potè andare a
trovar il padre in Baviera, perchè questi
era già morto nell'anno precedente. Dagli
Annali bertiniani, che ci han conservate
le notizie riferite di sopra, un'altra
ne abbiamo: cioè, che <i>Karlomannus mendaci
nuncio audiens, quod imperator et
papa Johannes super eum cum multitudine
maxima bellatorum venirent, et ipse fugam
arripuit per viam, quam venerat</i>. Ma
verisimilmente questo autore si lasciò
in ciò ingannare da qualche diceria del
volgo. Carlomanno sen venne senza paura
alcuna in Lombardia, e quivi attese
a mettersi in possesso della corona di
Italia, e a farsi eleggere o riconoscere
re dai baroni del regno, che a poco a
poco andarono a sottomettersi a lui. Ho
io pubblicato <span class="fnote">[Antiq. Ital., Dissert. LXXIII.]</span> un suo diploma, dato
in favore dei monaci di san Colombano
di Bobbio (monistero allora goduto in
benefizio da non so qual persona potente)
<i>XIII kalendas novembris, anno Christo
propitio, I regni domni Karlomanni serenissimi
regis in Italia, Indictione XI.
Actum in Curte Nova villa regia.</i> Un altro
pure <span class="fnote">[Ibid. Dissert. LXIV.]</span>, con cui dona una chiesa al monistero
delle monache di san Sisto di
Piacenza, fondato da <i>Angilberga Augusta</i>,
chiamata da lui nostra sorella, cioè
spirituale, è dato <i>XIV kalendas novembris
anno, Christo propitio, I regni. Actum in
Curte sancti Ambrosii, quae vocitatur
Cassianum juxta Attuam fluvium, Indictione
XI.</i> Un altro ancora in favore <span class="fnote">[Ibid. Dissert. LXX.]</span>
delle monache della Posterla di Pavia fu
dato <i>XII kalendas decembris anno, Christo
propitio, I regni. Actum civitate Verona,
Indictione XI</i>.
</p>

<p>
<span class="pagenum" id="Page_794">[794]</span>
</p>

<p>
Se in tali documenti l'<i>indizione</i> comincia
in settembre, come io credo, essi
appartengono all'anno presente. Anche
nella Cronica casauriense <span class="fnote">[Chron. Casauriens. P. II, tom. 2 Rer. Ital.]</span> si legge
un suo diploma dato in Pavia <i>XVII kalendas
novembris anno secundo regni</i> (cioè
di Baviera), <i>Indictione decima</i>: il che dà
indizio che egli non avesse per anche
assunto il titolo di re d'Italia nel dì 16
d'ottobre. Ma in vece di <i>Indictione decima</i>
dovrebbe leggersi ivi <i>undecima</i>, che
così hanno gli altri suoi diplomi, poco
fa accennati. Tralascio altri diplomi di
esso re, da me pubblicati nelle Antichità
italiche <span class="fnote">[Antiq. Ital. Dissert. XVII.]</span> ed altrove. Ma non pertanto
non voglio lasciar di avvertire che uno
strumento originale, da me veduto in
Lucca, porta queste note: <i>Regnante domino
nostro Karlomanno piissimo rege
anno regni ejus, postquam, Deo propitio,
in Italiam ingressus est, primo, pridie
idus novembris, Indictione duodecima</i>,
cioè nell'anno 878, nel dì 12 di novembre.
Adunque nello stesso dì nell'anno
precedente egli non era per anche re.
Un altro è scritto: <i>Anno II Karlomanni
pridie nonas decembris, Indictione XIII</i>,
cioè nell'anno 879, se la indizione ha
avuto principio nel settembre. Adunque
neppur nel dì 4 di dicembre dell'anno 877
egli sarebbe stato re d'Italia. Contuttociò
assai fondamento c'è per mettere in dubbio
che Carlomanno sbigottito se ne tornasse
indietro per la via, per cui era venuto.
E non tardò egli, udita che ebbe la
morte di Carlo Calvo Augusto, a ragguagliarne
con sue lettere papa Giovanni, con
aggiugnere d'essere stato ben accolto in
Italia, e che dopo una scorsa che gli
conveniva di fare in Germania, per parlare
co' suoi fratelli, intenzione sua era
di venire in Roma per ricevere la corona
dell'imperio, promettendo di esaltare
più di tutti i suoi antecessori la Chiesa
romana. Il papa gli risponde <span class="fnote">[Epist. 63 Johannes Papae VIII.]</span>, che
a suo tempo, cioè dopo il suo ritorno,
<span class="pagenum" id="Page_795">[795]</span>
gl'invierà i suoi legati <i>cum pagina capitulariter
continente ea, quae vos matri
vestrae romanae Ecclesiae, vestroque protectori
beato Petro apostolo perpetualiter
debetis concedere</i>. Il prega di non ammettere
nè di ascoltare <i>infideles nostros,
nostraeque vitae insidiantes</i>. La sua lettera
è data nel novembre dell'anno presente.
In un'altra <span class="fnote">[Epist. 72 Johannis Papae VIII.]</span>, a <i>Lamberto glorioso
conte scritta</i>, gli fa sapere di aver
inteso ch'esso Lamberto medita di venire
a Roma, per dar favore ai nemici
ed infedeli del medesimo pontefice, e che
<i>eos rebus et beneficiis contra nostram
etiam voluntatem inconvenienter restituere
debeatis</i>. Vuol dire di <i>Formoso vescovo</i>
di Porto, e d'altri simili ch'egli avea
scomunicati. Però dice che nol riceverà,
se viene per questo. Con altra lettera <span class="fnote">[Epist. 68 ejusdem.]</span>
ancora gli notifica la risoluzione sua di
passar per mare in Francia, <i>per iter marinum</i>,
mostrando di andar colà per
trattare col re <i>Carlomanno</i> intorno alla
difesa della terra di san Pietro e di tutta
la Cristianità; ma non se gli farà torto a
credere ch'egli avesse dell'altre segrete
mire, perchè l'andar per mare non era
il viaggio proprio per trovar Carlomanno.
Per questa ordina a Lamberto di
non molestare gli stati della Chiesa, altrimenti
gl'intima la scomunica. Intanto
prima che terminasse l'anno <span class="fnote">[Annales Franc. Fuldenses et Bertiniani.]</span>, il re
Carlomanno se ne tornò in Germania;
ma seco portando una pericolosa malattia,
che quasi per un anno il tenne languente.
Cacciossi anche la peste nell'armata
sua, per cui molti solamente tossendo
cadevano morti. Una lettera di
Giovanni papa, scritta in quest'anno (se
pur non appartiene al precedente) ad
<i>Incmaro arcivescovo</i> di Rems <span class="fnote">[Marlot. Hist., Remens. lib. 3, cap. 34.]</span>, <i>per
manus Anastasii bibliothecarii</i>, ci fa conoscere
che fino a questi tempi visse
<i>Anastasio bibliotecario</i>, scrittore celebre
della Chiesa romana, a cui spezialmente
<span class="pagenum" id="Page_796">[796]</span>
siam tenuti per avere raccolte e a noi
conservate le vite dei papi.
</p>

<hr />
</div>

<div class="chapter">
<h2 class="hidden" id="DCCCLXXVIII">DCCCLXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXVIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Giovanni VIII</span> papa 7.</td>
  </tr>
  <tr>
    <td><span class="smcap">Carlomanno</span> re d'Italia 2.</td>
  </tr>
</table>

<p>
Non si può negare: <i>papa Giovanni</i>
poco genio avea per gli figliuoli di <i>Lodovico
I</i> re di Germania; era egli tutto portato
verso la casa dei re della Gallia, ossia
de' Franzesi. Non potè astenersi il
cardinal Baronio dal disapprovare la facilità,
con cui egli corse a dar la corona
dell'imperio a <i>Carlo Calvo</i>. Ma chi non
sa qual forza abbiano i regali, e massimamente
se grandi? Fors'anche non altronde
procedette la persecuzione da lui
fatta a <i>Formoso vescovo</i> di Porto, uomo
lodatissimo de' suoi tempi, se non dallo
averlo scoperto aderente ai Tedeschi,
contrario ai Franzesi. Andava ben egli
barcheggiando, e coprendo questi suoi
genii e contraggenii; ma i fatti contra suo
volere levavano la maschera al cuore. Si
venne pertanto a scoprire, per quanto si
può conghietturare, qualche intenzione
o maneggio suo per levare al re Carlomanno
il regno d'Italia, o almeno per
non volerlo imperadore. Non potea esso
Carlomanno accudire in persona a questi
affari, perchè sequestrato dalla malattia
in Baviera; e però diede commessione
a <i>Lamberto</i> duca di Spoleti e ad
<i>Adalberto duca di Toscana</i> di far mutare
pensiero ad esso pontefice. Ciò che operassero,
udiamlo dagli Annali di Fulda <span class="fnote">[Annales Franc. Fuldenses.]</span>:
<i>Lantbertus Witonis filius, et Albertus</i>
(lo stesso è che Adalbertus) <i>Bonifacii
filius, Romam cum manu valida
ingressi sunt, et Johanne pontifice, sub
custodia retento, optimates Romanorum,
fidelitatem Karlomanno sacramento firmare
coegerunt</i>. Non si sa intendere il
pretesto di una tale violenza, stante il non
essere Carlomanno stato giammai imperador
dei Romani, e il non essere tenuti
i Romani a giurar fedeltà al re d'Italia;
<span class="pagenum" id="Page_797">[797]</span>
perchè senza dubbio Roma col suo ducato
non era compresa nell'italico regno.
Seguita a dir quello storico, che dappoichè
furono usciti di Roma que' due
principi, il papa fece portare dalla basilica
di san Pietro tutte le cose preziose
alla lateranense, vestì di cilicio l'altare
di san Pietro, fece chiudere tutte le porte
d'essa chiesa, e a chiunque veniva dalle
varie parti della Cristianità per far quivi
orazione, non era permesso l'entrarvi:
risoluzione che fu riprovata dai buoni
fedeli. Ciò fatto, salito in nave, pel Mediterraneo
passò in Francia, e vi si trattenne
quasi tutto quest'anno. Abbiamo varie
lettere <span class="fnote">[Epist. 84, 85, etc. Johannis Papae VIII.]</span> scritte da lui a <i>Giovanni
arcivescovo</i> di Ravenna, il quale pare
che in questi tempi fosse molto in
grazia di questo pontefice; a <i>Berengario
conte</i>, cioè al duca ossia marchese del
Friuli, ch'egli chiama <i>nato da regal prosapia</i>,
perchè figliuolo di Gisla, figliuola
di Lodovico Pio Augusto, come fu detto
di sopra; ad <i>Angilberga</i> Augusta; a <i>Lodovico
Balbo</i>, figliuolo di Carlo Calvo e
re di Francia; a <i>Lodovico II</i> re di Germania;
e finalmente allo stesso re <i>Carlomanno</i>,
con rappresentare loro i gravissimi
insulti fatti da <i>Lamberto</i> e <i>Adalberto</i>
alla sua persona. Fra le altre cose
dice all'arcivescovo di Ravenna e a Berengario,
essere venuto Lamberto a Roma;
aver preso una porta, ed occupata
in tal maniera la città, <i>ut nobis apud beatum
Petrum consistentibus</i> (erasi ritirato
il papa nella città Leonina) <i>nullam urbis
Romae potestatem a piis imperatoribus
beato Petro, ejusque vicario traditam, haberemus</i>:
parole che ci fanno intendere
il sistema di Roma in questi tempi, cioè
che i pontefici signoreggiavano in Roma,
ma con podestà loro conceduta dagl'imperadori.
Aggiugne aver esso Lamberto
a forza di bastonate disturbata una processione
fatta dai vescovi e dal clero a
san Pietro: negato ai vescovi, sacerdoti
e familiari del papa l'andarlo a trovare;
introdotti in Roma senza licenza sua i
<span class="pagenum" id="Page_798">[798]</span>
nemici ed infedeli suoi già scomunicati;
dato il sacco a molti luoghi del territorio
di san Pietro: per le quali iniquità ha
fulminato contra di lui e di <i>Adelberto</i>
marchese o duca di Toscana la scomunica.
Scrivendo poi a <i>Lodovico Balbo</i> re
di Francia, adopera colori e titoli non
certo convenienti alla gravità e mansuetudine
pontificia, contra del duca Lamberto;
ed aggiugne essersi egli portato a
Roma con Rotilde sua sorella, da lui caricata
con uno indecente nome, <i>cum moecha
sorore Rotilde, cumque complice suo
infido Adelberto marchione, immo patriae
praedone</i>, per farsi imperadore, come
correa la voce: voce nondimeno smentita
dai fatti. Si scorge poi da un'altra
lettera di esso papa <span class="fnote">[Epist. 164 Johannis Papae VIII.]</span> che <i>Adelberto
marchese</i> avea per moglie <i>Rotilde</i>, e questa
si vien ad intendere che era sorella
di Lamberto duca di Spoleti, onorata con
quel bel titolo da papa Giovanni. Prega
<i>Berengario</i> di far sapere tali eccessi al
re Carlomanno, perchè Lamberto <i>ejus se
voluntate jactat talia agere</i>. Scrive poi
una particolarità rilevante ad esso Carlomanno:
cioè ch'egli era stato necessitato
prima delle suddette violenze fattegli
da' Cristiani ad accordarsi coi Saraceni,
con pagar loro annualmente una pensione
di <i>venticinquemila mancusi</i>, ossieno
<i>mancosi, in argento</i>, moneta di questi
tempi, trovandosi <i>mancosi in oro</i> e <i>mancosi
in argento</i>.
</p>

<p>
Queste tribolazioni ed angustie, accompagnate
ancora da minacce d'altre
violenze, fecero risolvere papa Giovanni
a passare in Francia, giacchè nudriva
anche prima questa voglia, per implorare
l'aiuto del re Lodovico Balbo. Andò per
mare fino ad Arles, conducendo seco prigione
<i>Formoso vescovo</i> di Porto, già da
lui scomunicato, non fidandosi di lasciarlo
in Roma. <i>Bosone duca</i> <span class="fnote">[Annales Francor. Bertiniani.]</span>, che comandava
le feste in Provenza, gli fece tutte le maggiori
finezze, e l'accompagnò per tutta la
Francia, siccome uomo di mire altissime
<span class="pagenum" id="Page_799">[799]</span>
suggerite a lui dall'ambizione non men
sua che della moglie <i>Ermengarda</i>, figliuola
di Lodovico II Augusto. Perchè Lodovico
Balbo era infermo, gli convenne di andare
a trovarlo a Troia, città della Sciampagna,
dove tenne nel mese d'agosto un gran
concilio, e fece confermar la scomunica
contra de' duchi, cioè di Lamberto ed
Adalberto, e contra di Formoso vescovo
e di Gregorio nomenclatore. Coronò re
di Francia il suddetto Lodovico, ma non
già sua moglie per varii riguardi. Veggendo
poi il poco capitale che potea farsi del
medesimo re a cagion della sua poca
sanità e del cattivo stato, in cui si trovava
allora quel regno per le prepotenze e
divisioni de' baroni e per le scorrerie
de' Normanni, si attaccò il papa al suddetto
Bosone duca di Provenza, che in
compagnia della moglie Ermengarda per
la Morienna e pel monte Cenisio il condusse
sano e salvo a Torino, e di là a
Pavia. Cosa manipolassero insieme esso
papa Giovanni e Bosone, si raccoglie
dagli Annali di Fulda, dove son queste
parole: <span class="fnote">[Annal. Francor. Fuldenses.]</span> <i>Pontifex, assumto Bosone comite,
cum magna ambitione in Italiam
rediit, et cum eo machinari studuit, quomodo
regnum italicum de potestate Carlomanni
auferre, et ei tuendum committere
potuisset</i>. E che tale fosse il disegno di papa
Giovanni, e ch'egli pensasse a farlo re
d'Italia, ed anche imperadore, non servirà
poco a farcelo credere una lettera da lui
scritta al <i>re Carlo</i>, cioè a Carlo il Grosso,
in cui gli fa sapere che per consiglio ed
esortazione del re Lodovico Balbo <span class="fnote">[Epist. 119 Johannis Papae VIII.]</span>
<i>Bosonem gloriosum principem per adoptionis
gratiam filium meum effeci, ut ille
in mundanis discursibus, nos libere in his,
quae ad Deum pertinent vacare valeamus.
Quapropter contenti termino regni vestri,
pacem et quietem habere studete: quia
modo et deinceps excommunicamus omnes,
qui contra praedictum filium nostrum insurgere
tentaverint</i>. Un atto di questa
fatta, e parole tali dicono molto. Parimente
<span class="pagenum" id="Page_800">[800]</span>
allorchè egli arrivò ad Arles, avea
scritto <span class="fnote">[Epist. 92 Johannis Papae VIII.]</span> alla vedova imperadrice <i>Angilberga</i>
di aver quivi trovato: <i>Bosonem
principem generum vestrum, et filiam domnam
Hermengardam, quos permissu Dei
ad majores excelsioresque gradus modis
omnibus, salvo nostro honore, promovere
nihilominus desideramus</i>. Giunto che fu
papa Giovanni in Pavia, disegnò di quivi
raunare nel dicembre un concilio col
pretesto di trattar degli affari delle chiese,
ma, secondo tutte le apparenze, per far
broglio e procurar la deposizione del re
<i>Carlomanno</i>, e nello stesso tempo l'assunzion
di <i>Bosone</i> al regno d'Italia. A questo
fine scrisse più lettere <span class="fnote">[Epis. 126, 127, etc. ejusdem.]</span> ad <i>Ansperto
arcivescovo</i> di Milano, chiamandolo a
Pavia co' suoi suffraganei; lo stesso fece
a <i>Berengario duca</i> del Friuli, a <i>Wibodo
vescovo</i> di Parma, <i>Paolo</i> vescovo di Piacenza,
<i>Paolo</i> vescovo di Reggio e <i>Leodino</i>
vescovo di Modena, e ad altri vescovi
e conti. La disgrazia volle che niuno
v'andò, perchè niuno si attentò di comparire
ad un concilio tale senza licenza
del re Carlomanno, nel cui regno si volea
far questa sacra adunanza, e forse
contra di lui. Neppure vi andò <i>Suppone</i>
illustre conte, forse allora duca e marchese
di Milano e della Lombardia. Gli scrive
il papa di essere maravigliato <span class="fnote">[Epistola 130 ejusdem.]</span>, <i>cur, ut
audisti nos in tuos honores</i> (così erano
chiamati i governi dei conti, marchesi
e duchi) <i>venisse, obviam non concurreris</i>.
Aggiugne: <i>Unde cernimus quoniam istud
non ex corde, sed pro fidelitate tui senioris</i>
(cioè perchè era fedele a Carlomanno suo
signore) <i>taliter feceris: quod ideo pepercimus</i>.
Contuttociò il prega ed esorta di
lasciar ogni altro affare, di venire a trovarlo,
<i>incitans etiam alios, quibus apostolicas
literas misimus, ut et ipsi similiter
faciant</i>. Accortosi dunque papa Giovanni
che niuna buona piega prendevano le sue
politiche idee, se ne tornò (probabilmente
per la via di Genova e del mare) a Roma,
<span class="pagenum" id="Page_801">[801]</span>
dove è degno di osservazione che fu
scritto uno strumento con gli anni di Carlomanno,
accennato dal Fiorentini <span class="fnote">[Niceta, in Vit. S. Ingnatii Constantinop.]</span>,
cioè colle seguenti note: <i>Regnante Carolomanno
rex, anno regni in Italia secundo, XV
kalendas novembris, Indictione XIII. Actum
civitate Leoniana Urbis Romae, beati Petri
Apostoli</i>. Bosone anch'egli si restituì in
Provenza, e giacchè non gli era venuto
fatto il colpo in Lombardia, cominciò
altre macchine per l'ingrandimento suo,
delle quali parleremo all'anno seguente.
Perciocchè venne in quest'anno a morte
<i>Giovanni arcivescovo</i> di Ravenna, in cui
luogo fu immediatamente eletto <i>Romano</i>,
il sommo pontefice, siccome padrone di
quella città, scrisse <span class="fnote">[Baron., Annales Eccl.]</span> al popolo di Ravenna
di avere inteso che Lamberto duca di
Spoleti macchinava di entrare in quella
città. E però ordina ad essi, sotto pena di
mille pisanti, di non permettere ch'egli,
nè alcuno de' suoi uomini, sia ammesso
entro la città. Che in questi tempi il re
<i>Carlomanno</i> dimorasse in Baviera, lo abbiamo
da varii documenti, e spezialmente
in uno <span class="fnote">[Pagius, ad Annal. Baron.]</span> scritto nel dì <i>sesto d'ottobre</i>,
in cui concedè alla vedova imperadrice
<i>Angilberga</i> alcuni beni. Era passato a miglior
vita nell'ottobre dell'anno precedente
<i>sant'Ignazio patriarca</i> di Costantinopoli:
accidente che aprì l'adito al già deposto
<i>Fozio</i> di rimettersi su quel trono patriarcale <span class="fnote">[Fiorent., Vita di Matilde, lib. 3. p. 24.]</span>,
non senza biasimo di <i>Basilio imperador</i>
dei Greci, che rialzò un uomo
tale, dianzi sì solennemente riprovato
in un general concilio della Chiesa tutta.
Furono perciò attribuite dai buoni Cattolici
a gastigo di Dio le disgrazie che ad
esso Augusto accaddero di poi, con avergli
la morte rapito <i>Costantino</i> suo primogenito,
già creato imperadore, quel medesimo,
a cui <i>Lodovico II</i> imperador d'Occidente
avea promessa in isposa l'unica
sua figliuola <i>Ermengarda</i>. Il cardinal
<span class="pagenum" id="Page_802">[802]</span>
Baronio <span class="fnote">[Epistola 133, Johann. Papae VIII.]</span> e il padre Pagi <span class="fnote">[Antiquit. Ital., Dissert. 17, p. 929.]</span> differiscono
la sua morte all'anno 879, non so ben
dire, se con infallibil racconto.
</p>

<p>
E fin qui s'era mantenuta forte contro
tutti gli sforzi de' Mori e de' Saraceni
la città di Siracusa, capitale allora della
Sicilia, per la valorosa difesa dei Greci
che n'erano padroni. Ma in quest'anno
assediata da que' Barbari, e con varie
sorte di macchine battuta, quantunque
i cittadini e la guarnigion greca facessero
di gran prodezze nella difesa <span class="fnote">[Constantinus Porphyrogenn., in Vit. Basilii
Imper.]</span>, fu miseramente
presa, messa a fil di spada la
maggior parte di que' Cristiani, e dopo
un general sacco con incredibil bottino,
perchè era città ricchissima, tutta data
alle fiamme. Trovasi descritta questa miserabil
tragedia da Teodosio monaco
contemporaneo in una lettera già data
alla luce da Rocco Pirro, e da me ristampata <span class="fnote">[Rer. Ital. P. I. tom. 2.]</span>.
Pretese l'abbate Carusi, uomo
dotto, che la presa di Siracusa accadesse
non già in quest'anno, ma bensì nell'anno
880. Tuttavia non paiono convincenti
le ragioni che egli reca, e si vuol confrontarle
con altre addotte dal padre Pagi,
per provar succeduta questa perdita
de' Cristiani nell'anno presente. Aggiungasi
ora la testimonianza della Cronica
saracenica, pubblicata dallo stesso Carusi,
che parimente si legge in essa mia
Raccolta, dove all'anno 878 sono le seguenti
parole: <i>Captae sunt Syracusae vicesimo
primo maii, feria quarta</i>. Cadde
appunto il dì 21 di maggio del presente
anno in mercordì. La perdita di
Siracusa si tirò dietro quella di tutti
gli altri luoghi fin allora conservati dai
Greci in Sicilia, e tutti poi, per attestato
di Cedreno <span class="fnote">[Cedren. in Annal. de Niceph. Phoca.]</span>, furono smantellati dai
vittoriosi Mori, fuorchè Palermo, città
che, scelta per loro fortezza, crebbe da lì
innanzi in popolazione e grandezza, e
divenne poi capo di quella sì riguardevol
<span class="pagenum" id="Page_803">[803]</span>
isola; del che gran doglia provarono i
Cristiani non men dell'Occidente che
dell'Oriente.
</p>

<hr />
</div>

<div class="chapter">
<h2 class="hidden" id="DCCCLXXIX">DCCCLXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXIX</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Giovanni VIII</span> papa 8.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> re d'Italia 1.</td>
  </tr>
</table>

<p>
Seguitava intanto <i>Carlomanno</i> re di Baviera
e d'Italia a combattere con gl'incomodi
della sua sanità <span class="fnote">[Annales Franc. Fuldenses.]</span>. Sopraggiuntagli
una paralisia, per cui perdè quasi affatto
l'uso della parola, andava peggiorando il
suo stato. Però i due re suoi fratelli <i>Lodovico</i>
e <i>Carlo Grasso</i>, ossia <i>il Grosso</i>, cominciarono
a fargli i conti sulla vita. Lodovico
col pretesto di una visita portatosi in Baviera,
di mano in mano che comparivano
alla sua udienza i magnati di quel regno,
si facea da loro promettere di non prendere
per loro principe se non lui, qualora
occorresse la morte del fratello. Carlo
il Grosso all'incontro vagheggiava l'Italia,
e si preparava per calare dal suo regno
di Alemagna a procacciarsi questa
corona. Teneva anche filo di trattati con
papa Giovanni; e il papa gli dava buone
parole, anzi implorava il suo aiuto contra
dei Saraceni, senza lasciar nello stesso
tempo di riconoscere per re l'infermo
Carlomanno. Anzi impariamo da una
lettera scritta da papa Giovanni <span class="fnote">[Epist. 155 et 237 Johann. Papae VIII.]</span> ad
Antonio vescovo di Brescia, e a <i>Berengario
conte</i>, ossia duca del Friuli, che
Carlomanno avea dichiarato esso papa
suo <i>vicario</i> nel governo del regno d'Italia.
Era intanto dallo stesso papa stato
intimato un concilio da tenersi in Roma,
con chiamarvi spezialmente i metropolitani
di Milano e Ravenna coi loro suffraganei.
Ma eccoti insorgere una gara fra
il papa ed <i>Ansperto arcivescovo</i> di Milano,
che andò a finire in una rottura. Ciò che
pretendesse il pontefice Giovanni, si raccoglie
da una lettera scritta a quell'arcivescovo.
Erano le mire sue di raunar
que' vescovi, per disporre, coll'assenso
<span class="pagenum" id="Page_804">[804]</span>
loro, della corona del regno d'Italia.
<i>Et quia</i>, scrive egli, <i>Carolomannus corporis,
sicut audivimus, incommoditate gravatus,
regnum retinere jam nequit, ut de
novi regis electione omnes pariter consideremus,
vos praedicto adesse tempore
valde oportet. Et ideo nullam absque nostro
consensu regem debetis recipere. Nam
ipse, qui a nobis est ordinandus in imperium,
a nobis primum atque potissimum
debet esse vocatus et electus</i>. Il che era dire
in buon linguaggio, che l'arcivescovo
e gli altri prelati doveano intervenire a
quel concilio per ricevere imperadore e
re d'Italia chiunque avesse voluto il papa.
Ma Ansperto, oltre al poter essergli
stato vietato dal re Carlomanno di andare
a Roma, verisimil cosa è che pretendesse
spettante a sè ed ai vescovi del
regno d'Italia l'eleggere il loro re, senza
dipendere dal romano pontefice; giacchè
per tanti anni sotto i re longobardi il
regno d'Italia era stato indipendente da
chi era imperador de' Romani; e circa
ventisette anni l'avea tenuto Carlo Magno,
senza essere imperadore. Anzi lo
stesso Carlomanno, re allora d'Italia, non
si sa che dipendesse punto dall'elezione
del papa per acquistare questa corona.
Aggiungasi che i principi secolari d'Italia,
cioè i duchi, marchesi e conti, doveano
anch'essi pretendere, almeno al pari
de' vescovi, all'elezione del re; ed all'incontro
parea che il papa li volesse esclusi
da questo diritto. Può anche darsi
che, per quanto era avvenuto in Pavia,
già si sospettasse, o si sapesse rivolto
l'animo di papa Giovanni in favor di Bosone
duca, già da lui adottato per figliuolo,
e che perciò Ansperto e gli altri fedeli
alla casa reale di Francia dominante
in Germania si tenessero lungi dall'andare
ad un congresso, dove correano pericolo
di essere astretti a far le voglie
del papa. Abbiamo una lettera da esso
romano pontefice scritta <span class="fnote">[Epist. 164 Johann. Papae VIII.]</span> verso l'aprile
di quest'anno <i>Bosoni glorioso principi</i>,
da cui risulta che gli andava procacciando
<span class="pagenum" id="Page_805">[805]</span>
degli aderenti e fautori in Italia;
ed anche per questa mira dovette
egli rimettere in sua buona grazia <i>Adalberto</i>
duca e marchese di Toscana con
<i>Rotilda</i> sua moglie, già abominati da
lui nell'anno precedente. <i>De parte quoque</i>,
dice egli, <i>Adelberti gloriosi marchionis,
seu Rotildae comitissae conjugis ejus,
cognoscat nobilitas vestra, quod vobis in
omnibus fideles et devotos amicos eos esse
cognoscimus. Ideo rogamus, ut eorum
comitata in provincia posita, sicut jam
tempore longo tenuerunt, ita deinceps pro
nostro amore securiter habeant</i>. Questi
contadi posti in Provenza li doveano avere
avuti Adalberto e sua moglie dalla
beneficenza di Lodovico II imperatore,
cominciandosi con ciò a vedere che tali
governi prendevano a poco a poco la
forma dei feudi de' secoli susseguenti.
L'assoluzione dalle censure data ad esso
Adelberto si vede solamente nell'epistola
scritta dal suddetto papa <span class="fnote">[Epist. 258 Johannis Papae VIII.]</span> nel novembre
dell'<i>Indictione XIV</i> dell'anno
seguente. Al medesimo Bosone ancora è
più che probabile che fosse indirizzata
un'altra lettera del medesimo pontefice <span class="fnote">[Epist. 180 ejusd.]</span>,
mancante del titolo, in cui sono le
seguenti parole: <i>Secretum, quod, Deo auxiliante,
vobiscum Trecis existentes habuimus,
immutilatum ac fixum nostro apostolico
pectore, quasi quoddam thesaurum reconditum
procul dubio retinemus; et totis,
vita comite, nisibus illud, quantum in nobis
est, alacriter optamus perficere. Quapropter
si excellentiae vestrae libet, jam
hoc ipsum ad effectum debetis perducere.</i>
Dà il titolo di <i>eccellenza</i> in altre lettere
ad esso Bosone. Che secreto poi e concerto
fosse questo che si doveva presto
eseguire, cioè se riguardi il regno d'Italia,
oppur l'occupazione del regno della Borgogna
che seguì in questo medesimo anno,
noi nol sappiamo. Più nondimeno
probabile è il secondo.
</p>

<p>
Comunque sia, <i>Ansperto arcivescovo</i>
di Milano non volle intervenire al concilio
<span class="pagenum" id="Page_806">[806]</span>
tenuto in Roma nel mese di maggio:
perlochè fu scomunicato da papa Giovanni.
Poco dappoi nondimeno esso pontefice <span class="fnote">[Epist. 177, 181 et 196 Johann. Papae VIII.]</span>
gli scrisse, con ordinargli di venire
all'altro concilio che s'avea da celebrare
sul principio d'ottobre, dicendo fra l'altre
cose: <i>Hoc etiam tibi, tuisque suffraganeis
omnibus admonitione nostra denunciamus
atque praecipimus, ut cum eo, qui
de regibus Francorum, Deo favente, Italiam
fuerit ingressus, nullum absque consensu
et unanimitate placitum facere praesumatis,
Apostolorum canone capituli XXXV
ita jubente atque dicente</i>, ec. Strana cosa
è il veder qui citato uno de' pretesi canoni
degli Apostoli. E da ciò sempre più
si scorge che nasceva la discordia fra il
pontefice e l'arcivescovo dalle diverse
pretensioni loro intorno al diritto di eleggere
il re d'Italia. Non cessava intanto
papa Giovanni di replicar le istanze <span class="fnote">[Epist. 186, 197 et 172 ejusd.]</span>
al re <i>Carlomanno</i>, perchè accorresse in
aiuto della Chiesa afflitta dai Saraceni,
maltrattata anche dai cattivi Cristiani.
Altrettanto scriveva a <i>Lodovico II</i> re di
Germania, e a <i>Carlo Crasso</i> re d'Alemagna
loro fratello, facendo ora all'uno,
ora all'altro sperare l'imperio. Non mancavano
intanto altre gravissime faccende
allo stesso papa, riguardanti la Chiesa di
Dio. Era, come dicemmo, il deposto <i>Fozio</i>
risalito sul trono patriarcale di Costantinopoli.
Arrivarono a Roma i legati
di <i>Basilio imperadore</i> e d'esso Fozio, per
indurre il papa ad ammetterlo alla sua
comunione: e venne lor fatto. Il cardinal
Baronio <span class="fnote">[Baron., Annal. Eccl.]</span> benchè adduca delle ragioni
per iscusare in ciò la troppa facilità
di papa Giovanni, pure non può astenersi
dal parlare con amarezza di lui, sino
a figurarsi che la favola della papessa
Giovanna prendesse origine da questa
sua esorbitante condiscendenza in favore
d'un personaggio si screditato: immaginazione,
che neppure ha ombra di
verisimiglianza alcuna. Ma non mancano
<span class="pagenum" id="Page_807">[807]</span>
altri scrittori, che biasimando la rigidezza
di que' sommi pontefici, i quali negli
affari scabrosi niun temperamento vogliono
ammettere, credono saggiamente concorso
questo papa ad approvar l'elezione
di Fozio, massimamente avendolo egli
fatto con varie condizioni e riguardi, dei
quali parla la storia ecclesiastica. Venne
a morte in quest'anno <i>Landolfo vescovo</i>
e conte di Capoa <span class="fnote">[Erchempertus, Hist., cap. 40.]</span>, con lasciar dopo di
sè una trista memoria per le sue cabale,
per la sua estrema ambizione, e per l'odio
che portava ai monaci. Era solito a
dire: <i>Ogni volta che mi si presenta davanti
agli occhi un monaco, m'aspetto in
quel dì qualche gran disgrazia</i>. Nel principato
di Capoa gli succedette <i>Pandonolfo</i>
suo nipote <span class="fnote">[Chron. Comit. Capuan., apud. Peregrin.]</span>. <i>Landolfo</i> iuniore figliuolo
di Landone, suo nipote, fu eletto vescovo
di quella città. Ma Pandonolfo, chiamato
da altri <i>Pandenolfo</i>, da lì a poco
fatta prendere la sacra tonsura a <i>Landenolfo</i> <span class="fnote">[Leo Ostiensis, lib. 1, cap. 41.]</span>,
suo fratello ammogliato, procurò
che anch'egli fosse eletto, e mandollo
a Roma a prendere la consecrazione
dal papa. Quantunque <i>Bertario abbate</i>
di monte Casino e <i>Leone vescovo</i> di Teano
venissero anch'eglino a Roma per dissuadere
il pontefice dall'ordinarlo, con
predirgli dei gravi disordini, il papa non
ne fece caso. Verificossi la predizione,
perchè nacque fiera discordia fra i parenti
e fra il popolo, che durò non poco;
e i Saraceni, profittando della lor divisione,
diedero un terribil sacco al distretto
di Capoa. Perlochè il papa due volte fu
obbligato a portarsi a quella città, e a
prendere in fine (forse nell'anno seguente)
il ripiego di dividerne il vescovato,
costituendo <i>Landolfo</i> vescovo in Capoa
vecchia e <i>Landenolfo</i> nella nuova. Anche
<i>Adelgiso principe</i> di Benevento (non si
sa bene, se in questo, o se nel precedente
anno) terminò i suoi giorni, ma di
morte violenta, perchè ucciso dai suoi
generi, nipoti ed amici. In suo luogo fu
<span class="pagenum" id="Page_808">[808]</span>
eletto <i>Gaideri</i> ossia <i>Gaideriso</i>, figliuolo di
una sua figliuola. La discordia che, siccome
dissi, si svegliò in Capoa per i due
pretendenti a quel vescovato, fece ricorrere
i figliuoli di Landone per aiuto
a <i>Guaiferio principe</i> di Salerno, il qual
prese la lor protezione, e mosse guerra a
<i>Pandonolfo</i> conte di Capoa. Questi non
avendo maniera di sostenersi, si raccomandò
al papa, che scrisse lettere <span class="fnote">[Epist. 206 et 214 Johannis Papae VIII.]</span> per
trattenere Guaiferio dal molestare i Capoani,
con intimargli anche la scomunica:
flagello che si fa udire ben sovente
nelle lettere di questo pontefice. Gli dice
fra l'altre cose: <i>Nam pro vestro, quum
venerimus, amore, ipsum quem vultis capuanae
plebi, antistitem ordinabimus, ut
vester principalis honor imminutus permaneat:</i>
parole indicanti che sovrano di
Capoa era il principe di Salerno, e che
non dovea avere avuto effetto la donazione
di quella città fatta da Carlo Calvo
Augusto alla Chiesa romana. Certo in
queste lettere papa Giovanni non mostra
di pretendersi padrone in temporale di
Capua. Un altro ricorso prima ancora di
questo avea fatto Pandonolfo a <i>Gaideriso
principe</i> di Benevento, e a <i>Gregorio</i> generale
in Italia dell'imperador greco Basilio,
con chiedere loro soccorso, e promettere
al primo d'essi che venisse, di
sottomettersi a lui e di giurargli fedeltà.
Per due diverse strade giunsero costoro
a Capoa, e si accamparono presso a quella
città, in tempo che sopraggiunto ancora
Guaiferio colla sua armata, si piantò
anch'egli vicino all'anfiteatro. Restarono
allora burlati da Pandonolfo il principe
di Benevento e il generale de' Greci; e
però se ne tornarono mal soddisfatti alle
loro case. Seguitò per un pezzo Guaiferio
a tenere assediata quella città, da dove
uscì tutta la nobiltà e molti del popolo;
ma venendo il verno senza ch'egli avesse
potuto dar la lezione che volea a Pandonolfo,
dopo aver desolato il paese, se
ne tornò a Salerno. Veggonsi ancora lettere
<span class="pagenum" id="Page_809">[809]</span>
di papa Giovanni <span class="fnote">[Epist. 209, 225 et 227 Johannis Papae VIII.]</span> a <i>Pulcari duca</i>
d'Amalfi. Si era questi impegnato di rompere
i patti stabiliti coi Saraceni, e di difendere
le terre della Chiesa romana: al
qual fine papa Giovanni già avea sborsato
diecimila mancosi d'argento. Perchè
non avea attesa la promessa, il papa fece
istanza per riavere il suo danaro, e sopra
ciò scrisse ancora a <i>Guaiferio principe</i>
di Salerno, con iscomunicar dipoi
<i>Pietro vescovo</i> di quella città, e Pulcari e
il popolo tutto, finchè rinunziassero all'amicizia
degl'infedeli. Un'eguale scomunica
minacciò ad <i>Atanasio</i> il giovane,
vescovo di Napoli, se non si ritirava dall'alleanza
contratta coi suddetti Saraceni.
</p>

<p>
Arrivò al fine de' suoi giorni nel dì 11
di aprile dell'anno presente, non senza
sospetto di veleno, <i>Lodovico Balbo</i>, re solamente
di Francia, e non già imperador
de' Romani, come immaginarono il Sigonio
e il cardinal Baronio. Presero quella
corona i due suoi figliuoli <i>Lodovico</i> e <i>Carlomanno</i>,
a lui nati da <i>Ansgarde</i> fanciulla
nobile, che si crede da lui presa per moglie
in sua gioventù, ma poi ripudiata per
ordine del padre. <i>Lodovico II</i> re di Germania
mosse lor guerra <span class="fnote">[Annales Francor. Fuldenses.]</span>, e per una
convenzione acquistò una parte della
Lorena. Furono questi torbidi che diedero
il comodo a <i>Bosone</i> duca di Provenza
di ben pescare in questa congiuntura, e
di eseguire un disegno suo, non già nato
allora. La moglie <i>Ermengarda</i> l'andava
incitando, con dire <span class="fnote">[Annales Francor. Bertiniani.]</span> che una pari sua,
figliuola d'un imperador d'Occidente, e
già sposata ad un imperador d'Oriente,
non potea vivere, se non vedea sè stessa
regina, e il marito re. Forse non avea egli
bisogno di sì fatti sproni. Pertanto parte
con promesse di abbazie, di benefizii ecclesiastici
e di ville, parte colle minacce
indusse i vescovi e primati della Provenza,
e di una parie del regno della Borgogna,
ad accettarlo e riconoscerlo per re. Probabilmente
non gli fu di picciolo aiuto
<span class="pagenum" id="Page_810">[810]</span>
<i>Rostagno arcivescovo</i> d'Arles, che il papa,
consapevole, per quanto si può conghietturare,
di questa risoluzione, avea decorato
col titolo di suo <i>vicario</i> per la Gallia.
In Mante presso a Vienna in una dieta di
vescovi fu egli eletto e coronato re, con
piantare in questa maniera un nuovo regno,
appellato <i>arelatense</i>, oppure di <i>Borgogna</i>.
Abbracciava questo la Provenza,
il Delfinato, la Savoia, Lione col suo territorio,
ed alcuni contadi della Borgogna.
Pretende l'Eccardo <span class="fnote">[Eccard., Rer. Francor., lib. 31, p. 634.]</span> che la città d'Arles
riconoscesse allora per suoi re <i>Lodovico
II</i> re di Germania, e <i>Carlo il Grosso</i>
re d'Alemagna. Ma facilmente si può provare
ch'essa apparteneva ai re della Gallia,
e che loro fu usurpata con altri stati
da Bosone. Però, secondochè attesta Reginone <span class="fnote">[Regino, in Chron.]</span>,
Lodovico e Carlomanno re
della Gallia e i lor successori perseguitarono
sempre Bosone, ed ebbero in odio
il suo nome e tutti i suoi sudditi. Ma egli,
siccome persona di acuto intendimento e
di rara destrezza, seppe così ben governarsi,
che contra tutti i lor tentativi sempremai
saldo si sostenne. Figurossi allora
l'Eccardo suddetto che in quest'anno il
re <i>Carlomanno</i>, figliuolo del re di Germania
Lodovico I, si facesse portare in Italia,
deducendolo da un diploma riferito
dall'Ughelli <span class="fnote">[Ughell., Ital. Sacr., tom. 5 in Episcop. Veronens.]</span>. Ma non regge la sua conghiettura
fondata sopra un documento
copiato con poca accuratezza, e che dee
riferirsi all'anno 877. Non permetteva la
troppa afflitta sanità a questo principe
d'imprendere un viaggio tale. È bensì
fuor di dubbio che <i>Carlo</i>, appellato dai
posteri <i>Grasso</i> ossia il <i>Grosso</i>, re d'Alemagna,
suo fratello, calò in quest'anno in
Italia. Ne abbiamo il riscontro negli Annali
bertiniani <span class="fnote">[Annales Francor. Bertiniani.]</span>. Mirava egli cadente il
fratello; e però affrettossi a lasciarsi vedere
in Italia per disporre gli animi dei
principi e magnati di questo regno ad
<span class="pagenum" id="Page_811">[811]</span>
eleggere lui per successore. E che in tali
negoziati passasse d'intelligenza coi re
suoi fratelli, cioè col suddetto <i>Carlomanno</i>
e con <i>Lodovico II</i>, si può ricavar dagli
stessi Annali, che riferiscono seguito
fra loro un abboccamento in Orba, terra
oggidì degli Svizzeri, prima ch'egli scendesse
in Italia. Secondo i suddetti Annali,
gli riescì di ottenere il regno italico. Ma
quando precisamente seguisse la di lui
elezione, noi saprei dire. Neppure nel dì 15
di novembre egli contava gli anni del regno
d'Italia, se crediamo ad un suo diploma <span class="fnote">[Antiquit. Italic., Dissert. LXX.]</span>
da me pubblicato, e dato <i>XVII kalendas
novembris anno ab Incarnatione Domini nostri
Jesu Christi DCCCLXXVIIII, Indictione
XIII, anno vero regni regis Karoli tertio</i>
cioè terzo del regno d'Alemagna. Adunque
neppure nel dì <i>16 di ottobre</i> egli
numerava gli anni del regno d'Italia.
Veggasi il testamento di <i>Ansperto arcivescovo</i>
di Milano, da me dato alla luce <span class="fnote">[Ibid., Dissert LVI.]</span>,
dove son queste note cronologiche: <i>Karlomannus,
divina providentia ordinante, rex
Longobardorum in Italia anno regni ejus
secundo, decima die mensis septembris, ingrediente
Indictione tertiadecima</i>, cioè in
quest'anno, riconoscendosi da ciò qual corso
avessero in Milano le indizioni. Un altro
testamento susseguentemente fatto dal medesimo
arcivescovo vien accennato dal
signor Sassi bibliotecario dell'Ambrosiana <span class="fnote">[Saxius, in Not. ad Regn. Ital. Sigonii.]</span>,
scritto nel <i>dì XI di novembre, nell'anno
primo di Carlo re, nell'indizione XIII</i>,
cioè nello stesso anno 879. Sicchè Carlo
il Grosso dovette essere eletto e riconosciuto
re d'Italia solamente sul fine di ottobre,
o sul principio di novembre dell'anno
presente. Un suo diploma in favor delle
monache di santa Giulia di Brescia, che si
legge nelle mie Antichità italiche, è dato
<i>IV kalendas januarii, Indictione XIIII,
anno vero regni Carolis regis in Francia V,
in Italia II. Actum in Placentia</i>, cioè nel
dì 29 di dicembre dell'anno seguente 880.
E perciocchè in quel dì correva l'anno
<span class="pagenum" id="Page_812">[812]</span>
secondo del regno d'Italia, per conseguenza
nello stesso dì dell'anno presente 879
egli era già re d'Italia. Intanto il sommo
pontefice <i>Giovanni VIII</i>, giacchè <i>Bosone</i>
adottato per suo figliuolo o avea fatto, o
era vicino a stabilire il suo regno in Provenza
e nella Borgogna, erasi accorto abbastanza
che sopra l'uno dei due re fratelli,
cioè sopra <i>Lodovico II</i> re di Germania,
o sopra <i>Carlo il Grosso</i> re d'Alemagna
dovea cadere la corona del regno
d'Italia, perciò colà rivolse le mire sue.
Che anche egli avesse mano in eleggere
o far eleggere re d'Italia esso Carlo,
sembra quasi che certo, perchè all'udirlo
disposto di venire in Italia, gli scrisse <span class="fnote">[Epist. 217, 230 et 231 Johann. Papae VIII.]</span>,
con ispedirgli Arnolfo suo consigliere, e
pregarlo di accudire ai bisogni della
Chiesa romana, troppo infestata dai cattivi
Cristiani, e più dai pessimi Saraceni. In
un'altra lettera, a lui scritta sul fine di
novembre, si scorge essere già seguito
concerto che il papa dovesse portarsi a
Pavia, allorchè Carlo vi fosse giunto per
trattar quivi di cose utili alla stabilità del
regno; ed essendo venuta nuova che esso
re Carlo era pervenuto a Pavia, senza che
egli ne avesse dato avviso a Roma, nè
inviati colà i suoi legati, di ciò il papa
molto si maraviglia. Vuole perciò ch'egli
spedisca i suoi ambasciatori a Roma con
lettere onorevoli per la santa Sede: dopo
di che esso papa si metterà in viaggio per
andare a trovarlo, e a digerir con lui ciò
che riguardava l'esaltazione della Sede
apostolica, e l'onore non meno del pontefice
che del re. Era forte in collera papa
Giovanni contra di <i>Ansperto arcivescovo</i>
di Milano, perchè questi, seguitato dagli
altri vescovi e principi del regno longobardico,
non avea voluto accordarsi con
lui intorno all'elezione del re d'Italia.
Siccome essi non entravano a far l'imperadore
de' Romani, appartenendo ciò
al papa e al senato romano: così pretendevano
che neppur il papa entrasse egli
a fare re d'Italia, credendo lor proprio
questo diritto. Arrivò tant'oltre questa
<span class="pagenum" id="Page_813">[813]</span>
gara e disunione, che per non avere Ansperto
fatto caso della scomunica pontificia,
papa Giovanni il dichiarò decaduto
dal vescovato, e ne scrisse al re Carlo <span class="fnote">[Epist. 221, 222, 256 et 260 Johannis Papae
VIII.]</span>,
ed anche al clero di Milano, perchè passasse
all'elezione d'un altro. Non mancò
il re Carlo di scrivere in favore d'Ansperto;
ma il papa se ne scusò, volendo
che questo prelato andasse prima a Roma
a dar le dovute soddisfazioni. Vedesi nondimeno
cessato dipoi questo turbine. Ma
per conto dell'elezione di <i>Carlo il Grosso</i>
in re d'Italia, non essendovi vestigio che
v'intervenisse nè in persona nè per mezzo
di alcun legato il papa, sembra assai
credibile che questa si eseguisse dai vescovi
e primati del regno, senza volere dipendenza
da lui. Anzi appunto, perchè Ansperto
arcivescovo volle indipendentemente
dal papa stesso procedere all'elezione di
Carlo suddetto, possiam conghietturare
che nascesse l'ira d'esso papa Giovanni
contra di lui, fino a scomunicarlo, e a
cercar di deporlo sotto altri pretesti: il
che non ebbe effetto, veggendosi da lì a
non molto rimessa la concordia fra loro.
</p>

<hr />
</div>

<div class="chapter">
<h2 class="hidden" id="DCCCLXXX">DCCCLXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXX</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Giovanni</span> VIII papa 9.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> re d'Italia 2.</td>
  </tr>
</table>

<p>
Restò finalmente vinto dalle gravi
sue infermità <i>Carlomanno</i> re di Baviera
e d'Italia. Secondo gli Annali di Fulda <span class="fnote">[Annal. Franc. Fuldenses.]</span>,
seguì la sua morte nel dì 22 di marzo.
Leggesi appresso Reginone <span class="fnote">[Regino, in Chronico.]</span> un elogio
che cel rappresenta dotato di molte insigni
qualità e virtù. Niuna prole legittima
lasciò egli dopo di sè. Vi restò un
solo figliuolo giovane di bellissimo aspetto,
a lui partorito da Ludsvinda sua concubina,
appellato <i>Arnolfo</i>, di cui avremo
a parlar più d'un poco. All'avviso della
morte del fratello, non fu pigro <i>Lodovico
II</i> re di Germania a correre in Baviera,
<span class="pagenum" id="Page_814">[814]</span>
dove, raunati tutti i baroni di quel
regno, senza difficoltà tutti a lui si sottomisero.
Contentossi egli che il bastardo
Arnolfo ritenesse la Carintia, giacchè
gliel'avea conceduta il padre. Trovasi il
re <i>Carlo Grasso</i> in Pavia nel mese di
aprile del presente anno, e non già del
susseguente, come pensò il Puricelli <span class="fnote">[Puricellius, Monument. Basil. Ambrosian.,
pag. 228.]</span>,
ciò costando da due suoi diplomi in favore
del monistero ambrosiano, dati
<i>anno regni in Italia primo</i>. Nel mese di
giugno i figliuoli di Carlo Calvo Augusto,
cioè <i>Lodovico</i> e <i>Carlomanno</i>, i quali
divisero in quest'anno il regno della
Francia ossia della Gallia fra loro,
camminarono ben d'accordo, e tennero
un congresso nella villa di Gundolfo, a
cui intervenne il re Carlo il Grosso, colà
portatosi dall'Italia. Non vi potè essere
il re Lodovico suo fratello, perchè impedito
da malattia. Quivi spezialmente si
trattò delle maniere di abbattere <i>Bosone</i>
usurpatore della Borgogna e Provenza.
Unitamente poi nel mese di luglio mossero
l'armi contra di lui; gli tolsero la
città di Mascon, e passati sotto Vienna
del Delfinato, vi misero l'assedio. Dentro
v'era con un buon presidio <i>Ermengarda</i>,
moglie del re Bosone, che fece una
gagliarda difesa per grandissimo tempo.
Ma il re <i>Carlo Grasso</i> si fermò poco a quella
impresa, chiamato da' suoi affari in Italia.
Ch'egli fosse in Piacenza nel dì 23 di
aprile dell'anno presente apparisce da
un suo diploma, da me dato alla luce <span class="fnote">[Antiquit. Ital., Dissert. XI, pag. 559.]</span>,
ma senza aver allora avvertito che ivi il
sigillo è di <i>Carlo imperadore</i>; il che non
può stare, perchè egli era solamente re,
e contava l'<i>anno I del regno d'Italia</i>. In
esso diploma conferma i beni alla vedova
imperadrice <i>Angilberga</i>. Abbiamo
una lettera da papa Giovanni a lui scritta <span class="fnote">[Epist. 216 Johann. Papae VIII.]</span>,
in cui gli ricorda d'averlo chiamato
in Italia per l'utilità ed esaltazione
della santa Sede apostolica, <i>ad culmen
<span class="pagenum" id="Page_815">[815]</span>
imperii, Deo propitio, volentes vos perducere</i>.
Aggiugne, che pel grande amore
che gli portava, <i>ad vos Ravennam pervenimus</i>:
cosa non mai praticata da' suoi
antecessori, per isperanza di domar col
suo braccio i nemici della Chiesa: <i>Sed
quia de his omnibus nihil apud magnitudinem
vestram, ut volebamus, peregimus:
revertentes prioribus pejora reperimus.</i>
Perciò il prega di spedire a Roma
i suoi ambasciatori, per concertar con
essi i patti e privilegii della Chiesa romana,
prima che egli colà si porti in persona.
Questa lettera nel registro vien
riferita sotto il precedente anno 879.
Piuttosto nel presente credo io seguito
fra loro un tale abboccamento. Anche
il Dandolo <span class="fnote">[Dandalus, in Chron., tom. 12 Rer. Ital.]</span> scrive d'esso re Carlo:
<i>Hic primo anno regni sui Ravennae
existens, foedus inter Venetos et subjectos
suos italici regni per quinquennium renovavit.</i>
Nel luglio poi di quest'anno un'altra
lettera si legge scritta dal medesimo
papa ad esso re Carlo, dove il loda per
le sue buone intenzioni di accorrere in
aiuto della Chiesa romana, afflitta allora
più che mai dai Saraceni e da varii cattivi
cristiani. Il prega di non prestar orecchio
ai nemici dello stesso papa, con
aggiugnere ch'egli s'era portato ad una
certa corte, così esortato da <i>Vibodo vescovo</i>
di Parma per parlare con <i>Guido conte
figliuolo di Lamberto</i>; ma che questi lo
avea burlato col non venire. E perchè il
re Carlo temeva che il papa seguitasse a
proteggere Bosone negli stati usurpati,
papa Giovanni protesta di averlo abbandonato,
dopo la tirannia praticata contro
la casa reale di Francia, e di voler tenere
solamente il re Carlo in luogo di figlio.
Così questo politico papa andava navigando
secondo i venti, e mutando giri ed
idee. Dice in fine: <i>Pro justitiis autem faciendis
sanctae romanae Ecclesiae, ut
idoneos et fideles viros e latere vestro nobis
de praesenti dirigatis, obnixe deposcimus,
qui nobis pariter cum missis nostris
proficiscentibus, de omnibus justitiam
<span class="pagenum" id="Page_816">[816]</span>
plenissimam faciant, et vestra regali auctoritate
male agentes corrigant et emendent</i>:
cioè, come io credo, ne' confini dei
ducati di Spoleti e di Toscana. La menzione
poi fatta qui di <i>Guido conte</i> ossia
duca di Spoleti, ci fa sufficientemente
comprendere che o in questo o nel precedente
anno fosse già mancato di vita
<i>Lamberto</i>, veduto da noi in addietro duca
di quella contrada, e scomunicato dal
papa. Camillo Pellegrino <span class="fnote">[Peregrin., Hist. Princip. Langob.]</span> credette questo
<i>Guido</i> figliuolo di <i>Guido</i> seniore, parimente
duca di Spoleti. In fatti sì da
Erchemperto <span class="fnote">[Erchempertus, Hist., cap. 58 et 79.]</span> che dall'Anonimo salernitano <span class="fnote">[Anonym. Salernit., Paralip., c. 135.]</span>
viene nominato <i>Guido filius
Guidonis senioris</i>. Altrove lo stesso Erchemperto
scrive: <i>Defuncto autem Lamberto
filio Guidonis senioris, filio suo</i> (senza
dargli il nome) <i>Spoletum reliquit. Quo
etiam decedente, Guido junior, Spoletum
et Camerinum suscipiens, cum Saracenis
in Sepino castrametatus pacem fecit, obsidibus
datis.</i> Dalle quali parole intendiamo,
che morto Lamberto, un suo figliuolo
gli succedette nel governo di Spoleti.
E, questo parimenti mancato di vita, <i>Guido</i>,
che dianzi era duca di Camerino, ottenne
anche il ducato di Spoleti, e signoreggiò
in ambedue que' ducati. Ma non
si può fallare, credendo che <i>Lamberto</i> lasciasse
un figliuolo appellato <i>Guido</i>, dacchè
sopra ciò chiara è la testimonianza
dell'epistola di papa Giovanni.
</p>

<p>
Tre <i>Guidi</i> duchi di Spoleti riconosce
il conte Campelli <span class="fnote">[Campelli, Ist. di Spoleti, lib. 18.]</span>, diversamente da
quel che fece Camillo Pellegrino. E non
senza fondamento. In una sua lettera
dell'anno 882 <span class="fnote">[Epist. 293 Johann. Papae VIII.]</span> papa Giovanni scrive
a Carlo il Grosso imperadore: <i>De omnibus
immobilibus rebus territorii sancti Petri,
quas nobis Ravennae consistentibus,
in praesentia serenitatis vestrae UTERQUE
WIDO MARCHIO pro reinvestitione reddidit,
nec unum recepimus locum</i>. Adunque
<span class="pagenum" id="Page_817">[817]</span>
nel tempo, in cui era seguito il congresso
di Ravenna, cioè nel presente anno
880, i due ducati di Spoleti erano governati
da due <i>Guidi</i>, l'uno de' quali sarà
stato figliuolo di Lamberto, e l'altro
fratello. Il figliuolo di Lamberto, secondo
l'attestato d'Erchemperto, poco dappoi
morì; e per conseguente <i>Guido</i> figliuolo
di <i>Guido</i>, e fratello di <i>Lamberto</i>, quegli
sarà stato che fra pochi anni vedremo re
d'Italia ed imperador de' Romani. Abbiamo
un'altra lettera di papa Giovanni <span class="fnote">[Epist. 252 Johannis Papae VIII.]</span>
al re <i>Carlo Grasso</i>, scritta nel dì 10
di settembre del presente anno, da cui
risulta che si aspettava l'arrivo di lui a
Roma; e il papa, dopo aver fatte nuove
istanze per la spedizione di un legato
dalla parte d'esso re, che prevenisse la di
lui venuta affine di concertar le cose, passa
a dolersi, perchè partitosi da Pavia, sia
venuto nel territorio di Roma Giorgio
nomenclatore, uomo già scomunicato,
con un uomo di <i>Guido duca</i>; e quasi assicurato
dall'autorità del medesimo re
Carlo, si sia messo in possesso de' beni
allodiali, <i>quae ad jus sanctae romanae Ecclesiae
(Carolo divae memoriae patruo vestro
concedente) legaliter pervenerunt</i>. Se
erano que' beni, come pare che non s'abbia
a dubitare, nel ducato romano, vegniamo
a conoscere che gl'imperadori
doveano ritenere il fisco in Roma in
questi tempi, giacchè que' beni confiscati
al suddetto Giorgio gli avea <i>Carlo Calvo</i>
conceduti al papa. In un'altra lettera <span class="fnote">[Epist. 255 ejusd.]</span>
il pontefice fa sapere allo stesso re Carlo
il Grosso, che l'armata navale de' Greci
ha sconfitta la saracinesca, ma che non
lasciano i Saraceni di fieramente infestare
i contorni stessi di Roma, di modo
che non osava la gente di uscir fuori di
quella città. Questa vittoria i Greci la
riportarono nel mare di Napoli, ciò costando
da un'altra lettera di esso papa <span class="fnote">[Epist. 240 ejusd.]</span>,
contenente le congratulazioni sue
a Gregorio generale di Basilio imperador
<span class="pagenum" id="Page_818">[818]</span>
de' Greci, a Teofilatto ammiraglio, e a
Diogene conte, a' quali forte eziandio si
raccomanda, perchè vengano con alquante
navi nella spiaggia romana per
dare addosso ai Saraceni, inumani divoratori
di quella contrada. Finalmente
crede il padre Pagi <span class="fnote">[Pagius, ad Annales Baron.]</span> con altri che nel
dicembre di questo anno s'incamminasse
il re Carlo il Grosso a Roma, e nel giorno
santo del Natale del Signore, secondochè
attestano gli Annali bertiniani <span class="fnote">[Annal. Franc. Bertiniani.]</span>,
ricevesse dalle mani di papa Giovanni la
corona imperiale, cioè fosse creato imperador
de' Romani. Perchè Reginone <span class="fnote">[Regino, in Chronic.]</span>,
Sigeberto <span class="fnote">[Sigebertus, in Chronico.]</span>, Ermanno Contratto <span class="fnote">[Hermann. Contractus, in Chronic.]</span>
ed altri antichi storici seguitano l'epoca
incominciante l'anno nuovo dalla <i>natività</i>
del Signore, perciò si crede che registrassero
la di lui coronazione cesarea nell'anno
881; al che non facendo mente il
cardinal Baronio <span class="fnote">[Baron., Annales Ecclesiast.]</span> ed altri, sino al Natale
dell'881 differirono l'assunzione di
questo principe alla dignità imperiale, ed
evidentemente s'ingannarono. Imperocchè
la lettera di papa Giovanni <span class="fnote">[Epist. 249 Johann. Papae VIII.]</span> a lui
scritta <i>IV kalendas aprilis, Indictione XIV</i>,
cioè nel marzo dell'881, fa conoscere
chiaramente ch'egli non aspettò al Natale
di quell'anno a portare il titolo d'imperadore.
Concorrono a confermar questa
verità varii diplomi, da me posti in
luce nelle Antichità italiche <span class="fnote">[Antiquit. Ital., Dissert. VIII et XLI.]</span>, da' quali
risulta che molti mesi prima del Natale
dell'anno 881 questo principe contava
nei suoi diplomi l'<i>anno primo</i> del suo
imperio. Per altro ho io proposto varii
dubbii intorno all'asserzione de' suddetti
Annali bertiniani, i quali soli ci fan credere
coronato imperadore Carlo Grasso
nel dì 25 di dicembre dell'anno presente,
potendosi piuttosto giudicare che la coronazione
sua in Roma seguisse ne' due
<span class="pagenum" id="Page_819">[819]</span>
primi mesi dell'anno 881, siccome può
vedersi nelle mie Dissertazioni <span class="fnote">[Antiq. Ital., Dissert. VIII et XLI.]</span>. E qui
si vuol rammentare un diploma d'esso
Carlo Grasso re, e non peranche imperadore,
dato, se ne crediamo a Pier-Maria
Campi <span class="fnote">[Campi, Ist. Piacent., tom. 1, pag. 467.]</span>, <i>V kalendas januarii, anno incarnationis
dominicae DCCCLXXXI, Indictione
XIV, anno vero regni domni Karoli
regis in Francia V, in Italia II. Actum
Placentiae</i>. Qualora sussistano le note di
questo documento, scritto, secondo noi,
nel dì 28 di dicembre dell'anno presente
880, chiamato ivi 881 secondo l'era cristiana,
allora usata da molti, che principiava
l'anno nuovo al Natale, (e debbono
sussistere, perchè altro simile documento
ho io rapportato nella Dissertazione ottava
delle Antichità italiche), noi abbiam quasi
decisa questa controversia. Aggiungo, aver
io dato fuori un altro simile diploma nella
Dissertazione quarantesima prima, da
me veduto originale nell'insigne monistero
delle sacre vergini di santa Giulia
di Brescia, dato <i>IV kalendas januarii, Indictione XIV,
anno vero regni Caroli regis
in Francia V, in Italia II. Actum in
Placentia</i>, cioè nel dì 29 di dicembre di
quest'anno, anch'esso comprovante che
nel dì di Natale d'esso anno Carlo Grasso
non fu in Roma, nè ricevette la corona
imperiale. Adunque avendo noi sufficienti
pruove per credere dubbiosa od
erronea l'asserzion degli Annali bertiniani,
resta da vedere se sia verisimile l'opinion
dell'Eccardo <span class="fnote">[Eccardus, Rer. Franciar., lib. 31.]</span>, il qual tenne celebrata
la coronazione imperiale di Carlo
Grasso in Roma nel sacro giorno dell'Epifania
dell'anno seguente 881. In
un decreto di <i>Cadoldo</i> già monaco d'Augia,
e poi vescovo di Novara, pubblicato
dal padre Mabillone <span class="fnote">[Mabillon., Anecdot., p. 427, edit. in fol.]</span>, viene ordinato
ai monaci del monistero d'Augia di fare
ogni anno con celebrazione di messe e
recitamento di salmi l'anniversario della
consecrazione di <i>Carlo serenissimo terzo
<span class="pagenum" id="Page_820">[820]</span>
imperadore augusto</i>, allora vivente. <i>Et
haec commemoratio fiat in die consecrationis
suae, idest Epiphaniarum die</i>. Aggiugne
esso Eccardo un diploma del medesimo
Augusto, dato nell'anno 885, in
cui ordina anch'egli che si facciano orazioni
<i>in annuali consecrationis suae die,
hoc est, Epiphania Domini</i>. Il suddetto
<i>Cadoldo</i>, non conosciuto dall'Ughelli nella
Italia sacra, avea per fratello <i>Liutuardo
vescovo</i> di Vercelli e arcicancelliere di
esso imperadore Carlo, che era l'arbitro
di tutta la corte. Contuttociò il padre Affarosi <span class="fnote">[Affarosi, Istor. del Monistero di Reggio,
Part. I.]</span>
cita una pergamena scritta in
Reggio, <i>regnante domno Karolo rex hic
in Italia II, die IV mensis martii, Indictione
XIV</i>, cioè nell'anno seguente. Adunque
nel dì 4 di marzo del venturo anno
non peranche si sapeva in Reggio la
coronazione romana imperiale di questo
principe. Tralascio come scorretto uno
strumento pisano dell'anno 885, in cui
nel dì 24 di maggio correva l'<i>indizione
prima</i>, e l'<i>anno secondo dell'imperio</i> di
questo Augusto. Intanto sembra doversi
credere che la consecrazione del dì dell'Epifania
riguardi quella del regno d'Italia,
e non già il principio dell'epoca
dell'imperio. E se Carlo il Grosso si trovava
in Piacenza nel dì 29 di dicembre
dell'anno presente, come potè egli
mai colla sua corte essere in Roma nel
dì 6 di gennaio del seguente anno? Ma
questi imbrogli di cronologia procedono
da documenti sospetti, oppur disattentamente
copiati; e però non si sa
dove fermare il piede. Tuttavia se non
è certo il dì, pare almen certo l'anno
in cui seguì la coronazione romana
di questo principe; e però comincerò io
a contar l'<i>anno primo</i> del suo imperio
nell'anno seguente. <i>Guaiferio</i>, stato finora
principe di Salerno <span class="fnote">[Erchemp., cap. 48. Anonym. Salern., Paralip.,
cap. 130.]</span>, in quest'anno
per la sua disperata salute determinò di
farsi monaco in monte Casino. Nel portarsi
<span class="pagenum" id="Page_821">[821]</span>
colà, morì per strada, e fu seppellito
in Tiano. <i>Guaimario</i> suo figliuolo gli
succedette nel principato.
</p>

<hr />
</div>

<div class="chapter">
<h2 class="hidden" id="DCCCLXXXI">DCCCLXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCLXXXI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Giovanni</span> VIII papa 10.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> imperad. 1.</td>
  </tr>
</table>

<p>
Per le ragioni di sopra addotte, tengo
io per fermo che <i>Carlo il Grosso</i> conseguisse,
non già nell'anno addietro, ma
bensì nel presente da papa Giovanni la
dignità e titolo d'imperador de' Romani.
Nella Cronica farfense <span class="fnote">[Chron. Farfens., P. II, tom. 2 Rer. Ital.,
p. 380.]</span> da me pubblicata
si legge un diploma di esso Carlo
Grasso, confuso da quello storico con
Carlo Magno, dato <i>IV kalendas martii, anno,
Cristo propitio, imperii domni Karoli
praepotentis Augusti unctionis suae primo,
Indictione XIV. Actum Aquis palatio</i>. Se,
come dissi ivi in un'annotazione, col
nome di <i>Aquis</i> s'intendesse <i>Aquisgrana</i>,
non potrebbe stare che allora questo
Augusto si trovasse in quel luogo. E che
neppure quivi si parli della città d'<i>Acqui</i>
nel Monferrato, lo deduco io da un bellissimo
placito che originale si conserva
nell'archivio de' canonici d'Arezzo, e fu
da me pubblicato <span class="fnote">[Antiq. Ital., Dissert. XXXI.]</span> altrove. Da esso
apparisce che <i>Carlo il Grosso</i> si trovava in
Siena, assistente al medesimo placito, <i>anno
imperii idem domni Karoli primo, mense
martio, Indictione quartadecima</i>, cioè nel
marzo dell'anno presente, nel tornare
ch'egli faceva dalla coronazione romana.
Adunque non potè egli sul fine di febbraio
trovarsi nel Monferrato, come pretese a
quest'anno l'Eccardo <span class="fnote">[Eccard., Rer. Germanic., lib. 31.]</span>. Non s'accorda
questo documento col pisano riferito di
sopra, e quando questo sussista, parrebbe
che nel febbraio o nel principio di marzo
accadesse la coronazione romana di Carlo
il Grosso. Veggasi ancora un altro diploma
all'anno 896 qui sotto, dove s'incontra
un <i>Aquis</i>, che era forse una corte
<span class="pagenum" id="Page_822">[822]</span>
posta nel contado di Verona. Intanto
l'Augusto Carlo in vece di procedere coll'armi
sue, siccome il papa desiderava e
sperava, alla difesa del ducato romano,
troppo malmenato dai Saraceni, noi il
miriam ritornato in Lombardia a prendersi
il fresco. Da un suo diploma <span class="fnote">[Campi, Istor. Piacent., tom. I, pag. 466.]</span> presso
il Campi si scorge ch'egli era ritornato
a Pavia <i>V idus aprilis, anno Incarnationis
dominicae DCCCLXXXI, Indictione XIV, anno
imperii primo</i>. Un altro da me dato alla
luce <span class="fnote">[Antiq. Ital., Dissert. V.]</span> cel fa vedere <i>V kalendas maji anno
Incarnationis dominicae DCCCLXXXI, Indictione
XIV, anno vero imperii ejus II</i>
(sarà scritto nell'originale <i>anno I</i>). In
esso dic'egli, Berengarium ducem (del
Friuli), <i>et affinitate nobis conjunctum</i>
(perchè figliuolo di <i>Gisla</i> sua zia paterna)
<i>nostram deprecasse clementiam, quatenus
cuidam capellano suo, Petrum nomine, concederemus
quasdam res massaricias</i>, ec.
Non si sa che questo Augusto attendesse
nell'anno presente ad impresa alcuna.
Abbiamo bensì una lettera a lui scritta
nel dì 29 di marzo <span class="fnote">[Epist. 269 Johannis Papae VIII.]</span>, nella presente <i>Indizione
XIV</i>, da <i>papa Giovanni</i>, in cui gli
rappresenta i gravissimi guai patiti allora
dai Romani per cagion dei Saraceni, guai
che andavano ogni dì più crescendo, e però
lo scongiura di spedire, secondochè
avea promesso, in loro aiuto un forte
esercito, alla cui testa sia un generale
mandato dalla corte sua: segno che il
papa non si fidava dei duchi di Spoleti e
Toscana. Ma non apparisce che Carlo il
Grosso se ne prendesse gran pensiero, nè
che inviasse gente a soccorrere l'afflitta
Roma. Due diplomi d'esso Augusto nel dì
4 di dicembre in Milano, si leggono nelle
mie Antichità italiche <span class="fnote">[Antiq. Italic., Dissert. XXXIV p. 49. et seq.]</span>. Si raccoglie da
un'altra lettera <span class="fnote">[Epist. 277 Johannis Papae VIII.]</span>, che manda esso pontefice
all'imperadore <i>Petrum, insignem palatii
nostri super ista</i> (si dee scrivere <i>Superistam</i>)
<i>deliciosum consiliarium nostrum,
communemque fidelem</i>, con <i>Zacheria vescovo</i>,
<span class="pagenum" id="Page_823">[823]</span>
affinchè esso Augusto spedisca i
messi <i>pro recipiendis de omnibus, quae
hactenus perperam acta fuerunt, justitiis,
et emendationibus, ac pro totius terrae sancti
Petri salute</i>. Qui si raccomanda papa
Giovanni, perchè vengano i messi dell'imperadore,
acciocchè colla loro autorità
si rimedii ai torti e danni inferiti alla
Chiesa romana. Ma in un'altra lettera <span class="fnote">[Epist. 271 et 278 Johannis Papae VIII.]</span>
non avrebbe egli voluto che i messi imperiali
fossero venuti ad esercitar la loro
giurisdizione in Ravenna. Passavano dissensioni
fra <i>Romano arcivescovo</i> di Ravenna
ed alcuni nobili di quella città. Per mettergli
in dovere procurò l'arcivescovo
che l'imperadore inviasse colà <i>Alberico
conte</i>, il quale, senza che il papa ne fosse
consapevole, colla forza della giustizia
diede sesto a quegli affari. Se l'ebbe molto
a male papa Giovanni; perchè quantunque
pel diritto della sua sovranità potesse
l'imperadore inviar negli stati della Chiesa
i suoi giudici, siccome si era praticato
sempre in addietro, pure non potea piacere
al papa padrone di Ravenna che i
sudditi suoi senza saputa sua, e senza
prima fare ricorso a lui, rivolgessero le
loro istanze al tribunale e ai ministri
d'esso Augusto. Perciò ne fece doglianza
coll'arcivescovo, quasi che egli contra
il giuramento prestato alla santa sede
avesse operato; e non finì la faccenda, che
fulminò sotto altri pretesti la scomunica
contra del medesimo arcivescovo, il
quale poi nell'anno seguente terminò
i suoi giorni, come si ricava da una lettera <span class="fnote">[Epist. 304 ejusd.]</span>
scritta da esso papa ai Ravennati.
Non so io mai intendere come Girolamo
Rossi <span class="fnote">[Rubeus, Hist. Ravenn., lib. 5.]</span> e l'Ughelli differiscano sino
all'anno 889 la morte d'esso arcivescovo
<i>Romano</i>. Convien credere difettosa in
questi tempi la storia ecclesiastica di Ravenna,
e che abbia avuto qualche ragione
chi fra esso <i>Romano</i> e <i>Domenico</i>, succeduto
nel suddetto anno 889, ha posto un
<i>Giovanni</i> arcivescovo, e di più un <i>Leone</i>,
<span class="pagenum" id="Page_824">[824]</span>
Ho anche inteso dal padre don Pier-Paolo
Ginnani abbate benedettino, che nelle
carte ravennati si sono scoperti alcuni arcivescovi
non noti al Rossi. Un d'essi probabilmente
sarà il successor di Romano.
</p>

<p>
Ora dalla lettera poco fa accennata,
scritta al medesimo <i>Romano</i>, noi impariamo
che papa Giovanni s'era portato
a Napoli. Il motivo di questo viaggio risulta
da varie altre sue lettere dell'anno
presente <span class="fnote">[Epist. 216, 241 et 266 Johannis Papae VIII.]</span>. <i>Atanasio II vescovo</i> insieme e
duca di Napoli, per ambizione, per interesse,
per cabale uomo tutto mondano, si
compiaceva forte dell'amicizia dei Saraceni,
perchè entrava a parte dei loro bottini,
cioè degli assassinii che coloro andavano
commettendo negli stati della Chiesa romana,
di Capua e delle altre contrade cristiane.
Più preghiere ed istanze avea fatto
<i>papa Giovanni</i>; molto danaro avea sborsato;
andò anche più d'una volta a Napoli,
e dovette andarvi anche nell'anno
presente apposta, anche per tentare in
persona di rompere quella indegna lega.
Nulla poi fruttando tanti passi, finalmente
proferì contra di lui la scomunica. Ma
questo vescovo, finita una tela di frodi,
ne cominciava tosto un'altra. Chiamò
egli dalla Sicilia <span class="fnote">[Antiquit. Italic., Dissert. V.]</span> Sicaimo re ossia generale
de' Saraceni, e il postò alle radici
del monte Vesuvio. Per giusto giudizio
di Dio fu egli il primo a farne la penitenza,
perchè cominciarono que' cani a
divorare spietatamente i contorni di Napoli,
e per forza prendeano le fanciulle, i
cavalli e le armi di quegli abitanti. Accadde
nel gennaio dell'anno presente, come
s'ha da una Cronichetta da me data alla
luce <span class="fnote">[Erchempertus, Hist., cap. 49.]</span>, che <i>Gaideriso principe</i> di Benevento
fu preso e posto in prigione dai
suoi parenti, e in luogo suo fu fatto principe
<i>Radelchi</i> ossia <i>Radelgiso II</i>, figliuolo
del già principe Adelgiso. Senza sapersene
il perchè, fu il deposto Gaideriso messo
in mano dei Franzesi, cioè probabilmente
del duca di Spoleti; ma ebbe la
<span class="pagenum" id="Page_825">[825]</span>
fortuna di scappar dalle carceri e di rifugiarsi
in Bari, città allora sottoposta ai
Greci, i quali onorevolmente il mandarono
a Costantinopoli. <i>Basilio imperadore</i>,
oltre all'averlo benignamente accolto
e regalato, il rimandò in Italia con dargli
il governo della città d'Oria. Giunse in
quest'anno al fin di sua vita <i>Orso doge</i>
di Venezia, principe lodatissimo <span class="fnote">[Dandul., in Chronic., tom. 12 Rer. Italic.]</span> per
la sapienza, pietà ed amor della pace.
Sotto di lui s'ingrandì la città di Venezia
con essersi fabbricata quella parte, allora
isola, che si chiama Dorso duro. Per
opera sua furono terminate le controversie
vertenti fra i patriarchi di Aquileia
e di Grado. Lasciò suo successore il maggiore
de' suoi figliuoli appellato <i>Giovanni</i>,
e già collega suo nel ducato. Questi spedì
a Roma Badoario ossia Badoero suo
fratello, acciocchè ottenesse da papa Giovanni
il contado ossia governo della città
di Comacchio. Ma risaputo il suo disegno,
<i>Martino conte</i> di quella città gli stette alla
posta, e ferito in una gamba il mise in
prigione. Poco nondimeno stette a rilasciarlo
con esigere da lui una promessa
giurata di non fare in alcun tempo vendetta,
nè di chiedere risarcimento della
ingiuria, nè del danno patito. Tornato
che fu Badoario a Venezia, morì di quella
ferita, e di qua prese motivo Giovanni
doge suo fratello di condurre l'armata
sua navale contra di Comacchio, città
ch'egli prese a forza d'armi; e quivi
come in paese di conquista mise i suoi
giudici; e dopo aver danneggiato i Ravennati,
siccome consapevoli della prigionia
del fratello, se ne ritornò a Venezia.
Passava poi somma corrispondenza
fra papa Giovanni e la vedova <i>imperadrice
Angilberga</i>. Ma dacchè <i>Bosone</i> in
Provenza e Borgogna si fece re, tali sospetti
insorsero contra di questa principessa,
allora dimorante in Piacenza nel
suo monistero di san Sisto, o piuttosto
di Brescia nel monistero di santa Giulia,
che <i>Carlo il Grosso</i> fattala prendere, la
mandò in Alemagna in esilio. Ora papa
<span class="pagenum" id="Page_826">[826]</span>
Giovanni, allorchè esso Carlo fu in Roma
a prendere la corona dell'imperio, s'interessò
forte per la di lei liberazione. Ne
ebbe la promessa, purchè se ne contentassero
i due re di Francia <i>Lodovico</i> e <i>Carlomanno</i>.
Loro dunque esso papa scrisse
nel dì 12 di marzo di quest'anno <span class="fnote">[Epist. 263, 282 et 298 Johannis Papae VIII.]</span>,
con rappresentare che Angilberga era
sotto la protezione della Sede apostolica,
e raccomandata a lui anche dal fu imperador
<i>Lodovico II</i> suo marito, pregandoli
perciò di volerla rimettere a Roma,
dove tal guardia le metterebbe, che niun
soccorso ella potrebbe recare al genero
<i>Bosone</i>, nè alla figliuola <i>Ermengarda</i>, nè
in parole nè in fatti. Una lettera circolare
parimente scrisse il medesimo papa
a tutti gli <i>arcivescovi, vescovi</i> e <i>conti di
Italia</i>, acciocchè tutti concorressero ad
impetrare questa grazia dall'imperadore,
e che Angilberga fosse inviata a Roma,
con dire: <i>Nam sicut illud regnum in quo
nunc illa sub custodia manet</i> (cioè l'Alemagna)
<i>ejus est: ita et istud. Et sicut ibi
custoditur, ne aliquod solatium vel consilium
dare facereque possit Bosoni; ita et
nos eam in tali loco habitare faciemus,
quo nihil adversi moliri, nihilque valeat
machinari contrarium ad hujus regni et
imperii perturbationem.</i> Intorno a ciò fece
egli dipoi altre premure nell'anno seguente
all'imperadrice <i>Riccarda</i>, moglie
dell'Augusto Carlo il Grosso, alla quale
ancora si raccomanda colle lagrime agli
occhi, per avere i promessi aiuti da esso
imperadore, stante il crescere tutto dì la
possanza de' Saraceni a Roma, e il mancar
poco che per la disperazione i Romani
non facciano pace con quegl'Infedeli:
pace nondimeno che sarebbe costata
tesori.
</p>

<hr />
</div>

<div class="chapter">
<h2 class="hidden" id="DCCCLXXXII">DCCCLXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXXII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Marino</span> papa 1.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> imperad. 2.</td>
  </tr>
</table>

<p>
Venne a morte in quest'anno <i>Lodovico
II</i> re di Germania nel dì 20 di
<span class="pagenum" id="Page_827">[827]</span>
gennaio <span class="fnote">[Annal. Francor. Fuldenses. Hermann. Contractus,
in Chron. Regino, in Chron.]</span>. Trovavasi allora l'imperador
<i>Carlo Grasso</i> suo fratello in Italia, e
vennero volando i corrieri ed ambasciatori
non meno del regno germanico che
della Lorena, invitandolo a quella pingue
eredità, ed insieme a soccorrere il popolo
cristiano in quelle parti, giacchè le fiere
ed inumane squadre de' Normanni facevano
quivi stragi e ruberie incredibili,
e peggio erano per fare, udita che avessero
la morte del re. In fatti riuscì loro
in questi tempi di devastare i contorni
del Reno a Coblentz, di prendere e dare
alle fiamme le nobili città di Treveri e
Colonia, e non pochi insigni monisteri.
Noi troviamo questo imperadore nel dì 15
di febbraio dell'anno presente in Ravenna,
dove pubblicò un insigne suo diploma <span class="fnote">[Antiquit. Ital., Dissert. XV, p. 869.]</span>
in favor delle Chiese. Di là portossi
il suddetto Augusto in Baviera, e
poscia ito a Vormazia, tenne quivi nel
mese di maggio la gran dieta del regno,
dove da tutta la Germania e dalla parte
della Lorena antica, a lui spettante, fu
riconosciuto per loro signore e sovrano.
E perciocchè egli era dianzi padrone e
re dell'Alemagna, e re d'Italia, e imperador
de' Romani, unita in lui una sì vasta
estensione di stati, parve che un sì
potente monarca facesse sperare al pubblico
delle segnalate imprese. Ma l'esito
fu ben diverso dalle speranze. Sul principio
d'agosto anche <i>Lodovico</i> re di Francia
fu rapito dalla morte, e ne' suoi stati
succedette il re <i>Carlomanno</i> suo fratello.
Aveva esso Carlomanno tenuta fin qui
stretta d'assedio la città di Vienna del
Delfinato. Fu essa in quest'anno obbligata
a rendersi per capitolazione, il cui
primo articolo fu, che la regina <i>Ermengarda</i>
moglie del re Bosone, gloriosa per
aver difesa quella città quasi due anni,
resterebbe in libertà di andar colla figliuola
dovunque a lei piacesse. Fu essa pertanto
condotta ad Autun, dove comandava
Ricardo, fratello del re suo consorte.
<span class="pagenum" id="Page_828">[828]</span>
Nè si ha da omettere che in questo
anno ancora fu rimessa in libertà la vedova
imperadrice <i>Angilberga</i>, madre di
essa Ermengarda: tante furono in favore
di lei le istanze di <i>papa Giovanni</i>. Così
parlano di Carlo Augusto gli Annali bertiniani <span class="fnote">[Annales Franc. Bertiniani.]</span>,
con terminare appunto il loro
racconto in quest'anno: <i>Engilbergam
vero Ludovici Italiae regis uxorem, quam
imperator in Alemanniam transduxerat,
per Leudoardum vercellensem episcopum</i>
(arcicancelliere e consiglier d'esso Augusto)
<i>Johanni papae, sicut petierat, Romam
remisit</i>. È scritta a Suppone glorioso
conte una lettera di papa Giovanni <span class="fnote">[Epist. 307 Johannis Papae VIII.]</span>,
in cui lo avvisa di venirgli incontro al
monte Cinisio, con pregarlo ancora di
condur seco <i>Ansperto arcivescovo</i> di Milano,
<i>Vibodo vescovo</i> di Parma, e l'imperadrice
<i>Angilberga</i>, per trattare di gravi
affari. Fece credere questa lettera al cardinal
Baronio <span class="fnote">[Baron., Annales Eccl.]</span>, al Puricelli <span class="fnote">[Puricellius, Monum. Eccl. Ambrosian.]</span> e ad
altri, ch'esso pontefice meditasse in quest'anno
di passare in Francia, ma che
restasse interrotto dalla morte sua questo
disegno. Nè s'avvide il dottissimo
porporato che quella epistola è fuor di
sito, ed appartiene all'anno 878, in cui
papa Giovanni VIII non andava in Francia,
ma di Francia ritornava in Italia
<i>per Clusas montis Cinisii</i>, come s'ha dagli
Annali bertiniani <span class="fnote">[Annal. Francor. Bertiniani.]</span>. E perchè <i>Suppone
conte</i>, siccome osservammo all'anno
suddetto, non andò punto ad incontrarlo,
se ne lamentò con lui esso pontefice
in una lettera <span class="fnote">[Epist. 130 Johannis Papae VIII.]</span>. Nè Angilberga Augusta
era in questi tempi in Lombardia,
nè in istato da potere portarsi all'Alpi
della Savoia. Oltre di che, in essa lettera
chiaramente dice il papa, <i>ad Gallias properantes
venimus, ut pacis atque unitatis
vinculo regum corda connecteremus</i>. Sicchè
il papa era ito in Francia, nè, come
si pretende, pensava d'andarvi. Pare
<span class="pagenum" id="Page_829">[829]</span>
eziandio che all'anno presente piuttosto
che all'antecedente si debba riferire la
epistola <span class="fnote">[Epist. 279 Johannis Papae VIII.]</span> scritta da esso pontefice a
Carlo imperadore nel dì 11 di novembre,
in cui gli dice d'avere con giubilo inteso
che esso Augusto, <i>postpositis ceteris, iter
vestrum in Italiam recto tramite ordinatum
habeatis. Et ut utinam non solum
Papiae, verum etiam propius essetis, necessitas
maxima deposcit</i>; e ciò perchè
gli stati della Chiesa romana erano più
che mai involti nelle miserie per cagion
de' nemici Saraceni, e di <i>Guido duca</i> di
Spoleti, del quale parla nelle seguenti parole:
<i>Ceterum de Guidone Rabia, invasore
scilicet et rapaci, vestra gloria subveniat;
et cum de finibus nostris, ut aliquantulum
populus noster relevari valeat,
ejicere modis omnibus jubeatis</i>. Questo
<i>Guido Rabbia</i> altri non è che Guido duca
di Spoleti, onorato di questo titolo dal
papa per le sue continue insolenze. Da
un'altra lettera <span class="fnote">[Epist. 286 ejusd.]</span> del medesimo papa
scritta allo stesso imperadore ricaviamo,
che esso Augusto volea trovarsi in Ravenna
nel dì della Purificazione della beata
Vergine, per abboccarsi col papa, il
quale bramava che almen quattro giorni
prima Carlo si portasse colà, con prendere
seco <i>Suppone glorioso conte e Fedele
comune</i>. Non iscommetterei che questa
lettera fosse dell'anno presente. Giudico
bensì scritta in esso un'altra <span class="fnote">[Epist. 293 ejusd.]</span>, nella
quale papa Giovanni fa intendere al suddetto
Carlo Augusto d'essersi portato a
Fano città della Pentapoli, e che v'era
giunto anche <i>Adalardo</i> vescovo di Verona
<i>secundum vestrae delegationis jussum,
et ibi praefati Widonis, et satellitum
ejus, qui nostra violenter tulerunt ac retinuerunt,
praesentiam praestolati sumus,
quatenus vel inde omnis emendationis et
justitiae coepto initio per ceteras urbes,
de omnibus juxta clementiae vestrae decretum,
recipiendo coram legato vestro
justitias pariter proficisceremur.</i> Ma Guido
<span class="pagenum" id="Page_830">[830]</span>
furbescamente sempre si guardò dal
comparire. Adalardo andò bensì <i>per ipsas
civitates, quae illorum gravamine opprimuntur,</i>
nella Pentapoli; ma a nulla giovò:
il perchè prega l'imperadore di venir
egli in persona: altrimenti non si può
sperar riparo ai danni inferiti da Guido,
e da' suoi aderenti e sgherri alle città di
san Pietro. Anche di qui, siccome il padre
Pagi <span class="fnote">[Pagius ad Annal. Baron.]</span> osservò, si raccoglie tuttavia
in vigore la sovranità ed autorità di questo
imperadore negli stati della Chiesa.
Ma si dee anche osservare che la Pentapoli
era allora del dominio dei papi. Noi
non tarderemo a vedere che il duca <i>Guido</i>
non andò esente dal gastigo ch'egli si
meritava.
</p>

<p>
Deesi qui parimenti far menzione di
un'altra lettera <span class="fnote">[Epist. 199 Johannis Papae VIII.]</span> scritta dal medesimo
papa ad <i>Anselmo arcivescovo</i> di Milano,
in cui racconta i suoi guai. <i>Nos enim in
hac terra tam Paganorum, quam malignantium
Christianorum tanta persecutione
patimur, ut has verbis explicare non
valeamus. Inter innumeras rapinas, depredationes,
et mala quam plurima, ad
augmentum doloris nostri quidam sceleratus
Longobardus nomine, homo Widonis
marchionis, octoginta tres homines cepit;
manibus singulis detruncatis apud narniensem
civitatem, plures ex tali sunt incisione
sine mora peremti.</i> Ci fa intanto
conoscere questa lettera che già avea
terminata la carriera di sua vita <i>Ansperto
arcivescovo</i> di Milano, già tornato in grazia
del papa, e che gli era succeduto <i>Anselmo</i>.
Leggesi presso il Puricelli <span class="fnote">[Puricellius, Monument. Basil. Ambrosian.]</span> e
nella Italia sacra dell'Ughelli <span class="fnote">[Ughell., Ital. Sacr., tom. 4.]</span> l'epitaffio,
tuttavia esistente in marmo, dell'arcivescovo
<i>Ansperto</i>, la cui morte ivi si
dice accaduta <i>anno Incarnationis dominicae
octingentesimo octogesimo secundo,
septimo idus decembris, Indictione XV</i>.
Però il Puricelli mette francamente la
sua morte nell'anno presente 882. Un
<span class="pagenum" id="Page_831">[831]</span>
grande imbroglio veramente per la cronologia
di questi tempi si è l'uso vario
delle <i>indizioni</i>, che la maggior parte mutava
nel settembre, quando altri davano
principio alle medesime solamente nel
principio dell'anno. Similmente ne' susseguenti
secoli alcuno cominciava l'anno
nostro volgare non già nel primo dì
di gennaio, ma nel marzo dell'anno precedente,
chiamato <i>ab Incarnatione</i>; il
che specialmente fu in uso presso i Pisani.
Altri, come i Fiorentini, davano principio
all'anno <i>ab Incarnatione</i> nel marzo
seguente del nostro anno volgare. Altri
in fine, non dalla circoncisione, ma dal
Natale precedente cominciavano l'anno.
Ora certo è che l'<i>indizione XV</i> del suddetto
epitaffio ebbe principio nel settembre
dell'anno 881, e l'altro <i>ottocentesimo
ottantesimo secondo</i> quivi enunziato
non è secondo l'epoca nostra volgare,
ma secondo il rito pisano, cioè, secondo
noi, altro non è che l'anno 881 di Cristo:
il che fu dottamente avvertito anche dal
Sassi <span class="fnote">[Saxius, in Not. ad Regn. Ital. Sigonii.]</span>. Imperocchè è fuor di dubbio
che non già nell'anno 882, come credettero
il Calchi, il Puricelli, l'Ughelli, ed altri,
ma bensì nell'anno precedente 881 dovette
dar fine a' suoi giorni l'arcivescovo
<i>Ansperto</i>. La sopraccitata lettera di papa
Giovanni fu scritta ad <i>Anselmo</i> nuovo arcivescovo
di Milano nel mese d'agosto
di quest'anno 882. Adunque non può
esser mancato di vita <i>Ansperto</i> nel dì 13
di dicembre di questo medesimo anno.
Quel poi che finisce di chiarir questa verità,
è la morte di papa Giovanni, succeduta
nel dì 15 o 16 dello stesso mese di
dicembre dell'anno presente. Come dunque
può aver esso pontefice scritto ad <i>Anselmo</i>
successore d'Ansperto, e già consecrato
arcivescovo, quando non si metta
la morte d'esso Ansperto nel dicembre
dell'anno precedente 881? Nè si dee
tacere, dirsi nell'epitaffio dello stesso
Ansperto:
</p>

<p>
<span class="pagenum" id="Page_832">[832]</span>
</p>

<p class="center">
MOENIA SOLLICITUS COMMISSAE REDDIDIT VRBI<br />
  DIRUTA. RESTITVIT DE STILICONE DOMVM.
</p>

<p>
Di qui possiam conghietturare che questo
arcivescovo avesse anche il governo
politico di Milano, e che perciò egli rifece
le mura diroccate di quella città. Così
cominciarono i vescovi di Lombardia a
procacciarsi il governo e dominio delle
città, e i loro voti a fruttare nelle elezioni
dei re d'Italia, e spezialmente allorchè
ci era più d'un pretendente. Gli arcivescovi
di Milano, che erano i capi in tali
congiunture, seppero ben profittarne, e
ne aveano anche l'esempio de' romani
pontefici. Ha già inteso il lettore il tempo
in cui papa <i>Giovanni VIII</i>, pontefice infaticabile,
e di molta finezza negli affari
politici, di non minor forza nel governo
ecclesiastico, ma vivuto in tempi ben infelici,
e sempre in mezzo alle burrasche.
Anzi, se vogliam prestar fede alla continuazion
degli Annali fuldensi, pubblicata
dal Freero, quanto fosse il mondo cattivo,
lo provò egli più degli altri, perchè
non naturale fu la morte sua. <i>Romae</i>
(dice quell'autore con parole molto imbrogliate <span class="fnote">[Annal. Fuldens. Freheri.]</span>)
<i>praesul apostolicae sedis
Johannes prius de propinquo suo veneno
potatus; deinde quum ab illo, simulque
aliis suae iniquitatis consortibus, longius
victurus putatus est, quam eorum satisfactum
esset cupiditati, qui tam thesaurum
suum, quam culmen episcopatus rapere
anhelabant, malleolo, dum usque in cerebro
constabat, percussus exspiravit. Sed
etiam ipse constructor malae factionis,
concrepante turba, stupefactus, a nullo
laesus nec vulneratus, mortuus (non mora)
apparuit.</i> Non mancavano dei nemici
in Roma stessa a questo papa, e s'è
veduto come egli fra essi contava <i>Formoso
vescovo</i> di Porto, Gregorio nomenclatore,
Giorgio di lui genero, Stefano
secondicerio, ed altri, de' quali esso pontefice
parla in una lettera <span class="fnote">[Epist. 319 Johannis Papae VIII.]</span> che fu letta
<span class="pagenum" id="Page_833">[833]</span>
nel concilio pontigonense dell'anno 876.
Era ben potente anche la fazione di questi.
Ma quel che è più da deplorare, dopo
la morte di questo pontefice, il quale
niuna diligenza ommise per difendere e
salvar Roma in mezzo ai guai che correvano
allora, andò Roma, anzi l'Italia
tutta peggiorando da lì innanzi, sino a
trovarsi fra poco in uno stato di confusion
mirabile, e massimamente nel secolo
susseguente, siccome vedremo. Successore
di papa Giovanni fu <i>Marino</i>, che
dagli Annali suddetti vien chiamato <i>arcidiacono
della Chiesa romana</i>, ma dagli
Annali lambeciani (e pare ancora da
una lettera di <i>papa Stefano</i> suo successore)
si vede nominato <i>vescovo</i>, benchè
non si sappia di qual sede. Era personaggio
di gran credito, adoperato dai
precedenti papi in cospicue legazioni, e
a visiera calata opposto a <i>Fozio patriarca</i>
di Costantinopoli; perlochè <i>Basilio
imperadore</i> de' Greci nol volle poi riconoscere
per papa, e sparlò forte di lui.
Nella elezione e consecrazione sua non
si sa che punto entrasse l'imperador
<i>Carlo il Grosso</i>.
</p>

<p>
Durante quest'anno <i>Sigifredo</i> e <i>Godifredo</i>
re, oppure generali de' Normanni,
con una straordinaria moltitudine di
que' corsari e masnadieri, venuti tutti
dai contorni del mar Baltico, inondarono
la bassa Germania, commettendo
dappertutto immensi mali <span class="fnote">[Regino, in Chronico. Annales Fuldenses
Freheri. Annales Lambeciani.]</span>. Carlo imperadore,
affin di reprimere quella diabolica
nazione, raunato un potentissimo
esercito di Longobardi, Bavari, Alemanni,
Turingi, Sassoni e Frisoni, marciò
contra di loro, ed assediò que' due generali
in una loro fortezza. Se si ha a
credere al continuator lambeciano degli
Annali di Fulda, erano que' Barbari ridotti
alla disperazione, mirando imminente
la morte al vicino assalto de' Cristiani,
quando eccoti <i>quidam ex consiliariis
Augusti Liutovaldus</i>, <i>pseudo-episcopus</i>,
<i>ceteris consiliariis</i>, <i>qui patri imperatoris
<span class="pagenum" id="Page_834">[834]</span>
assistere solebant, ignorantibus,
juncto sibi Wicberto comite fraudolentissimo,
imperatorem adiit, et ab expugnatione
hostium pecunia corruptus deduxit,
atque Gothefridum ducem illorum imperatori
praesentavit. Quem imperator more
achabico quasi amicum suscepit, et cum
eo pacem fecit.</i> Seguita poi a dire, che
non ostante l'essere stati burlati da esso
Gotifredo i soldati dell'imperadore, pure
esso Augusto il tenne al sacro fronte,
giacchè costui si esibì di farsi cristiano,
e gli concedette il governo della Frisia,
con obbligarsi a pagargli una specie di
tributo da lì innanzi. Ma questo autore
par bene che si lasciasse sovvertir dalla
passione, o dalle dicerie del volgo, e che
non sussistano tutte le particolarità del
suo racconto. <i>Liutvardo</i>, dipinto qui con
colori assai neri, fu vero vescovo di
Vercelli, e si trova lodato in una sua
lettera <span class="fnote">[Epist. 8 Johannis Papae VIII.]</span> da papa Giovanni VIII, e negli
Annali di Metz <span class="fnote">[Annales Franc. Metenses.]</span>; nè v'ha apparenza
alcuna ch'egli si lasciasse corrompere
da danari. Raccontano poi gli Annali
pubblicati dal Freero molto diversamente
l'affare: cioè che un fierissimo temporale
e la peste entrata nell'armata imperiale
sconcertarono tutte le misure
dell'imperadore. Però si venne ad una
capitolazione. <i>Sigefredo</i> (ma dovea dir
<i>Gotifredo</i>) si fece cristiano, e ben regalato
si ritirò in Frisia. Aggiugne Reginone
che gli fu anche promessa in moglie
<i>Gisla</i> figliuola del fu re <i>Lottario</i>; e che
<i>Sigefredo</i>, cioè l'altro generale, comperato
col dono di un'immensa somma
d'oro e d'argento, promise d'uscire
del regno della Lorena; e in fatti se ne
andò. Comunque nondimeno passasse
un'impresa tale, che sul principio promettea
mari e monti; certo è che da
tutti per l'Augusto Carlo riputata fu una
pace sì fatta al maggior segno vergognosa
ed egli restò in concetto di principe dappoco
e vile: concetto che in fine produsse
la sua rovina. Non vo' io lasciar
<span class="pagenum" id="Page_835">[835]</span>
passare questo anno senza riferire un
fatto, di cui fa menzione il solo Leone
ostiense <span class="fnote">[Leo Ostiensis, Chron., lib. 1, cap. 43.]</span>. Cioè che <i>Pandonolfo conte</i>
ossia principe di Capoa pregò il papa di
voler sottoporre al suo dominio la città
di Gaeta, perchè i Gaetani allora servivano
solamente al romano pontefice. Il
che come fosse, non ben s'intende, perchè
Gaeta avea il principe proprio, e lo
stesso Ostiense altrove riconosce quella
città per indipendente. Ottenne Pandonolfo
quanto chiedea, e cominciò a strignere
quella città. Ma <i>Docibile duca</i> di Gaeta
non volendo sofferir questo scorno,
mandò a chiamare i Saraceni abitanti in
Agropoli, che vennero con un gran rinforzo
a trovarlo. Pentito allora il papa
del passo fatto, tanto si adoperò con buone
parole e promesse, che Docibile, rotta
la lega, cominciò con que' Barbari la guerra,
in cui perirono assaissimi Gaetani.
Si venne poscia ad un accordo, e Docibile
assegnò a que' Barbari per loro abitazione
un sito presso il fiume Garigliano,
dove poi si fermarono per quasi
quarant'anni colla desolazion di tutti
i contorni. Crede il cardinal Baronio
succeduto ciò nell'anno 879, ma non è
ben certo. Leone ostiense narra questo
fatto dopo la morte di <i>Guaiferio</i> principe
di Salerno, accaduta nell'anno 880.
Può perciò essere che appartenga ai
tempi di Giovanni VIII papa. L'Anonimo
salernitano <span class="fnote">[Anonymus Salern., Paralip., cap. 132.]</span> scrive che <i>Atanasio II</i>
vescovo e duca di Napoli, per liberarsi
dalla scomunica che contra di lui esso
<i>papa Giovanni</i> avea fulminata nell'anno
881, unitosi con <i>Guaimario principe</i>
di Salerno e coi Capoani, cacciò i Mori
da Agropoli, e che costoro uniti si ritirarono
al Garigliano, <i>et ibidem prolixa
tempora nimium morarunt, et undique Capuam,
Beneventum, Salernum, Neapolim
affligebant. Sed Athanasius ad solitam
vergens fallaciam, cum Agarenis pacem
iniens, Salernitanorum fines fortiter
<span class="pagenum" id="Page_836">[836]</span>
affligebat.</i> Però il racconto di Leone ostiense
si può dubitare se sia in tutto ben
fondato. In quest'anno poi, secondo la
relazione della Cronica di Volturno <span class="fnote">[Chronic. Vulturn., P. II, tom. 1 Rer. Italic.]</span>,
fu preso e dato alle fiamme dai Saraceni
l'insigne monistero di san Vincenzo
di Volturno, uccisi quei monaci, i quali
aspettarono a piè fermo que' nemici
del nome cristiano. Restò poi trentatrè
anni derelitto e covile solamente di fiere
quel sacro luogo. Tuttavia scrivendo
quello storico, essere accaduto questo
terribil guasto al monistero suddetto <i>XIII
kalendas novembris, feria tertia,</i> queste
note disegnano l'anno precedente 881,
e non già il presente.
</p>

<hr />
</div>

<div class="chapter">
<h2 class="hidden" id="DCCCLXXXIII">DCCCLXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXXIII</span>. Indiz. <span class="scp">I</span>.</td>
  </tr>
  <tr>
    <td><span class="smcap">Marino</span> papa 2.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> imperad. 3.</td>
  </tr>
</table>

<p>
Nell'anno presente <i>papa Marino</i>, per
quanto pretende il cardinal Baronio <span class="fnote">[Baron., in Annal. Eccl.]</span>,
<i>perperam facta Johannis papae rescindens</i>,
fra l'altre cose rimise nel suo vescovato
<i>Formoso vescovo</i> di Porto, già condannato
e deposto da <i>papa Giovanni</i>. Confessa
il porporato Annalista di non sapere i
motivi per cui papa Giovanni condannasse
Formoso, che ci vien dianzi dalla
storia ecclesiastica rappresentato come
personaggio di merito distinto. Ma s'egli
ciò ignorava, non doveva già sì francamente
tacciar d'ingiustizia l'atto d'esso
papa Giovanni. Inoltre poteva egli informarsi
dei reati dati al suddetto Formoso
da quel pontefice, perchè esposti da
lui in una lettera <span class="fnote">[Epist. 319 Johannis Papae VIII.]</span> scritta ai vescovi
della Gallia e Germania, che fu letta
l'anno 876 nel concilio pontigonense.
Se fossero questi sì o no ben fondati, se
giusta la sentenza, non si può ora formarne
giudizio. Possiam credere che
neppure mancassero motivi a <i>papa Marino</i>
per assolverlo, o per fargli grazia.
<span class="pagenum" id="Page_837">[837]</span>
Veggasi Ausilio <span class="fnote">[Auxilius, de Sacr. Ordin., tom. 17 Biblioth.
Patrum.]</span> scrittore contemporaneo,
che attesta la restituzion di Formoso,
e solamente disapprova il giuramento
da lui estorto di non tornare in
sua vita nè a Roma nè al vescovato. Seguitava
in tanto <i>Guido duca</i> di Spoleti
a nulla voler restituire del maltolto alla
Chiesa romana; fors'anche alle iniquità
passate ne aggiugneva delle nuove. Però
papa Marino, dopo aver significata all'imperador
<i>Carlo il Grosso</i> l'assunzione sua,
istantemente il pregò di tornare in Italia
per desiderio, anzi per necessità di abboccarsi
con lui. Calò in Italia nel mese
di maggio dell'anno presente esso Augusto,
ed arrivato che fu a Mantova,
<i>Giovanni doge</i> di Venezia per mezzo dei
suoi ambasciatori impetrò da lui la rinnovazione
de' privilegii, come costa dal
documento rapportato dal Dandolo nella
sua Cronica <span class="fnote">[Dandul., in Chronico., tom. 12 Rer. Ital.]</span>. Concede ancora al patriarca
di Grado e a tutti i vescovi, chiese
e monisteri della sua metropoli <i>justitiam
requirendam de suis rebus in annos
legales, secundum quod Ravennas habet
Ecclesia</i>. Fu dato quel diploma <i>VI idus
Incarnationis dominicae DCCCLXXXIII,
Indictione I, anno vero imperii domni
Caroli in Italia tertio, in Francia secundo.
Actum Mantua</i>. Fu determinato per luogo
del congresso col papa l'insigne
monistero di Nonantola, posto nel contado
di Modena, cinque miglia lungi
dalla città. Quivi, per attestato dell'Annalista
freeriano <span class="fnote">[Annal. Franc. Fuldenses Freheri.]</span>, l'imperador <i>Carlo</i>
accolse con tutto onore il sommo pontefice
<i>Marino</i>, e concorsero colà varii
magnati per ottener la conferma de' lor
privilegii. Leggesi un suo diploma conceduto
al monistero di Casauria <span class="fnote">[Chron. Casauriens., P. II, tom. 2 Rer. Ital.]</span> <i>XII kalendas
julii, anno Incarnationis dominicae
DCCCLXXXIII, Indictione prima, anno
vero piissimi imperatoris Caroli tertio.
Actum ad monasterium, quod nuncupatur
<span class="pagenum" id="Page_838">[838]</span>
Nonantula</i>. Un altro dato nel medesimo
giorno e luogo per la pieve di Varsio
sul piacentino, si trova presso il Campi <span class="fnote">[Campi, Ist. Piacent., tom. 1.]</span>.
Un altro dato <i>VIII kalendas julii</i>
in favore del monistero di Farfa nello
stesso luogo, viene accennato dal padre
Mabillone <span class="fnote">[Mabill., Annales Benedict.]</span>. E due altri in fine da me
pubblicati <span class="fnote">[Antiq. Ital., Dissert. XXXIV et XLI.]</span>, l'uno dato <i>IX kalendas
junii</i>, e l'altro <i>II kalendas julii. Actum
monasterio Nonantulas.</i> E qui non vo' lasciar
di dire avere il suddetto Campi
dato alla luce un altro diploma d'esso
Augusto in favore de' nobili di casa Rizzola
Piacentini, scritto <i>XII kalendas martii
anno ab Incarnatione dominica Domini
nostri Jesu Christi DCCCLXXXIII, Indictione
I, anno vero domni Caroli regni
V, impera autem III. Actum Papiae.</i>
Altronde si conosce la falsità di quel documento,
ma più chiaramente si raccoglie
dalla data, certo essendo che nel febbraio
di quest'anno Carlo Grasso era in
Germania, e non già in Pavia.
</p>

<p>
Quello che risultasse dal congresso
tenuto in Nonantola dal papa e dall'imperadore,
l'abbiamo dagli Annali che
così ne parlano <span class="fnote">[Annales Francor. Fuldenses. Freheri.]</span>: <i>Ibi inter alia Wito
comes Tuscianorum reus majestatis accusatur:
quod ille profugus evasit.</i> Dovea
dire <i>comes Spoletinorum</i>, ovvero <i>Spoletanorum</i>,
se non che altri antichi tennero
l'Umbria per parte della Toscana.
Tante dovettero essere le premure ed
istanze di papa Marino, uniforme in ciò
alle massime del suo predecessore, che
l'Augusto Carlo mise al bando dell'imperio
il suddetto <i>Guido duca</i> di Spoleti.
Vero o falso che fosse, noi sappiamo da
Erchemperto <span class="fnote">[Erchempertus, Hist., cap. 79.]</span> ch'egli fu accusato di
avere spedito i suoi messi all'imperador
de' Greci, con trattato di ribellarsi all'imperador
d'Occidente, a aver preso danari
per effettuare questo pensiero. Aggiugne
esso storico che Guido fu preso
<span class="pagenum" id="Page_839">[839]</span>
da <i>Carlo III Augusto</i>, e se non gli riusciva
di scappare, vi andava il suo capo.
Seguita poi a dire il suddetto Annalista:
<i>Sed tamen illa fuga totam italicam terram
timore concussit: quia statim manu
cum valida Gentilium de gente Mauritanorum
foedera firmiter pepigit.</i> Se Guido
ricorse ai Mori ossia ai Saraceni, segno
è ch'egli niuna alleanza avea dianzi
intavolata coi Greci. Trovavasi in questi
tempi alla corte dell'Augusto Carlo <i>Berengario
duca</i> del Friuli, appellato da
essi Annali <i>consanguineus imperatoris</i>,
per le ragioni addotte di sopra all'anno
877. A questo principe fu data l'incumbenza
di togliere il ducato di Spoleti
a Guido, in cui favore dovea quel popolo
aver prese le armi. <i>Mittitur ad exspoliandum
regnum Witonis.</i> Ne prese egli
una parte. Avrebbe fatto lo stesso del
resto, se non fosse entrata nel suo esercito
la peste: malore che si dilatò per
l'Italia tutta, e giunse fino alla corte
del medesimo imperadore. Per questa
cagione fu obbligato Berengario a tornarsene
indietro. Ma questa condanna
ed esecuzione contra di Guido, per attestato
degli Annali lambeciani <span class="fnote">[Annal. Fuldenses., Lambecii P. II, tom. 2
Rer. Italic.]</span>, si tirò
dietro delle cattive conseguenze. <i>Imperator</i>
(scrive quello storico) <i>omne
tempus aestivum mansit in Italia, animosque
Optimatum regionis illius contra
se concitavit.</i> Fra questi probabilmente
fu <i>Adalberto duca</i> e marchese di Toscana,
perchè cognato di esso Guido. <i>Nam
Witonem, aliosque nonnullos exauctoravit,
et beneficia, quae illi et patres et avi
et atavi illorum tenuerant</i> (il che fa vedere
che i ducati, marchesati e comitati
aveano già cominciato a prendere la forma
de' feudi e a passar ne' figliuoli e nipoti)
<i>multo vilioribus dedit personis. Quod
illi graviter ferentes, pari intentione contra
illum rebellare disponunt, multo etiam
plura, quam ante habuerant, sibi
vindicantes.</i> Che commozioni fossero
queste, e quali effetti producessero, lo
<span class="pagenum" id="Page_840">[840]</span>
tace la storia d'Italia. Tre diplomi di Carlo
imperadore, dati alla luce dal padre
Celestino <span class="fnote">[Celest., Istor. di Bergamo.]</span>, e poi ristampati dall'Ughelli <span class="fnote">[Ughell., tom. 4 Ital. Sacr. in Episcop.
Bergam.]</span>
ci fan vedere questo imperatore in
<i>Murgola corte regia</i> del territorio di
Bergamo nel dì 30 di luglio. Prima di
Natale passò egli in Germania, per provvedere
ai Normanni che più che mai
devastavano la Lorena e la bassa Germania.
</p>

<hr />
</div>

<div class="chapter">
<h2 class="hidden" id="DCCCLXXXIV">DCCCLXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXXIV</span>. Indiz. <span class="scp">II</span>.</td>
  </tr>
  <tr>
    <td><span class="smcap">Adriano</span> III papa 1.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> imperad. 4.</td>
  </tr>
</table>

<p>
Terminò colla vita il suo breve pontificato
<i>papa Marino</i> nell'anno corrente,
probabilmente nel mese di maggio. Gli
fu immantinente sostituito <i>Adriano III</i>,
di nazione romano. Questi, per attestato
di Martin Polacco <span class="fnote">[Martin. Polonus, in Chronico.]</span>, di Tolomeo da
Lucca <span class="fnote">[Ptolomaeus Lucensis, Hist. Eccl. tom. 11
Rer. Ital.]</span>, del Platina <span class="fnote">[Platina, Vit. Pontif. Roman.]</span> e di altri autori,
fece un decreto, <i>che l'imperadore
non s'intromettesse nell'elezion dei papi</i>.
Giudicò il padre Pagi <span class="fnote">[Pagius, Crit. Annal. Baron.]</span> vero un tal atto,
e che il cardinal Baronio credesse
meglio di tacerlo. L'Eccardo il tiene all'incontro
per una mera impostura. Ne
dubito forte anch'io. L'elezione del romano
pontefice s'era per tanti secoli addietro
lasciata sempre in libertà del clero
e popolo romano. Gl'imperadori occidentali,
coll'esempio de' precedenti greci Augusti,
solamente pretesero e stabilirono
che si dovesse comunicar loro l'<i>elezione</i>
fatta; e prima che da' messi imperiali
non fosse portata la approvazion dell'eletto,
era vietato il consecrarlo. Però il
Sigonio ben informato di quest'uso <span class="fnote">[Sigonius, de Regno Ital., lib. 5.]</span>,
nè apparendo che si fosse alterata la libertà
dell'elezione, cambiò i termini del
<span class="pagenum" id="Page_841">[841]</span>
preteso decreto, in vece di <i>eleggere</i> scrivendo
<i>consecrare</i>. <i>Ut pontifex designatus
consecrari sine praesentia regis, aut legatorum
ejus possit.</i> Martino Polacco, il
primo a parlarne, ha solamente: <i>Hic constituit
ut imperator non intromitteret se
de electione.</i> Qui si parla in generale dell'elezione
d'ogni vescovo, e non dell'elezione
de' soli papi. Qualche testo nondimeno,
creduto dal Panvinio, ma senza
fondamento, di Guglielmo bibliotecario,
ha <i>de electione domini papae</i>. Quando
anche Adriano III avesse formato un tal
decreto, bene avrebbe fatto, nè sarebbe
restato giusto titolo all'imperadore di
dolersene, stante la libertà delle <i>elezioni</i>
fin qui lasciata al clero e popolo. Nè questo
toglieva agli Augusti l'altro loro diritto
(io non cerco, se legittimo o illegittimo)
di voler sospesa la <i>consecrazione</i>,
finchè venisse il loro consentimento. Ma
intanto mancando a noi più antiche ed
autentiche pruove d'esso decreto, più
sicuro è il sospenderne la credenza. Aggiugne
il Sigonio <span class="fnote">[Sigonius, de Regno Italicae, lib. 5.]</span> un altro decreto di
questo medesimo pontefice, fatto ad istanza
de' principi d'Italia: <i>Ut moriente rege
Crasso sine filiis, regnum italicis principibus
una cum titulo imperii traderetur.</i> Ma
questo decreto, giacchè niun degli antichi
scrittori ne ha parlato, si può francamente
tenere per una mera immaginazion
di qualche scrittore degli ultimi secoli,
veduto dal Sigonio: quantunque sia verisimile
che i principi italiani, all'osservar
privo di figliuoli l'imperador <i>Carlo il
Grosso</i>, seriamente pensassero ai loro
vantaggi. Intanto esso Augusto se ne stava
in Germania, occupato dal meditar le
maniere di reprimere i Normanni che
or qua or là portavano la strage e la desolazione,
senza però abbandonar la cura
dell'Italia, dove destinò le milizie bavaresi
per andar contro al ribello <i>Guido
duca</i> di Spoleti. <i>Edictum est</i> (scrive l'Annalista
freeriano) <i>Baiovvarios ad Italiam
contra Witonem belligera manu
<span class="pagenum" id="Page_842">[842]</span>
proficisci</i> <span class="fnote">[Annales Fuldenses Freheri.]</span>. Furono in più luoghi sconfitti dalle
truppe cristiane i Normanni, e Carlo
Augusto, dopo aver dato sesto ai suoi affari
in Germania, specialmente quetate
le turbolenze mosse da <i>Zventeboldo re</i>,
ossia duca della Moravia, verso il fine
dell'anno se ne tornò in Italia, e prosperamente
celebrò il santo giorno del Natale
in Pavia. Non si sa che il bandito e
fuggito duca di Spoleti Guido veramente
si valesse dell'armi de' Saraceni, e men
di quelle de' Greci, per danneggiar le terre
de' Cristiani. Attese egli piuttosto a
placar l'animo dell'imperadore Carlo
con fargli rappresentar le sue ragioni e
giustificazioni. Tanto in fatti si maneggiò,
che fu rimesso in sua grazia. Così parlano
di Carlo Augusto gli Annali del Lambecio <span class="fnote">[Annales Fuldenses Lambecii.]</span>:
<i>Inde in Italiam profectus, cum
Witone et ceteris, quorum animos anno
priore offenderat, pacificatur.</i> Sul principio
di dicembre <span class="fnote">[Chronic., de Gestis Normann.]</span> trovandosi <i>Carlomanno</i>
re di Francia, ossia della Gallia, a caccia,
da un cinghiale, oppure da una delle
sue guardie, che l'aiutava ad uccidere
quella fiera, involontariamente ferito,
miseramente cessò di vivere, con lasciar
dopo di sè un figliuolo solo di età di
quattro anni, appellato dagli storici <i>Carlo
il Semplice</i>, la cui legittima origine è messa
in dubbio. Fu gran dibattimento fra i
baroni del regno intorno all'accettare e
dichiarar re questo fanciullo, incapace
allora di comando, oppure di dare il regno
all'imperador <i>Carlo il Grosso</i>; giacchè
in questi due s'era ridotta la schiatta
maschile di Carlo Magno. Solamente
nell'anno venturo si venne alla risoluzion
di questo dubbio <span class="fnote">[Regino, in Chronico.]</span>. Ma non sì tosto
pervenne ai Normanni la nuova della
morte di quel re, che, senza badare ai
giuramenti fatti, ruppero la pace, e cominciarono
ad infierir come prima contra
de' popoli della Gallia.
</p>

<p>
Aveva accennato Cosimo della
<span class="pagenum" id="Page_843">[843]</span>
Rena <span class="fnote">[Rena, Serie de' duchi della Toscana, p. 119.]</span> uno strumento scritto <i>regnante
domno nostro Carolo, divina favente clementia,
imperatore augusto, anno imperii
ejus quarto sexto kalendas junii, Indictione
secunda. Actum Lucae</i>: cioè nel dì 27
di maggio dell'anno presente. Intero io
l'ho dipoi pubblicato <span class="fnote">[Antichità Estensi P. I. cap. 22.]</span>. Contiene essa
carta una donazione fatta da <i>Adalberto
marchese</i> e duca di Toscana ad una chiesa
da lui fondata presso al fiume Magra
nella Lunigiana sotto il castello dell'Aulla:
carta molto importante, perchè ci dà
a conoscere chiaramente i genitori e i
figliuoli di questo principe. Egli è chiamato
<i>Adalbertus in Dei nomine comes et
marchio, filius bonae memoriae Bonifacii
comitis</i>, che noi trovammo all'anno 823
ed 828 conte di Lucca e marchese probabilmente
ossia duca della Toscana.
Fa Adalberto quella donazione per l'anima
sua e di <i>Bonifazio</i> suo padre, <i>et etiam
pro salute bonae memoriae Bertae genitricis
meae, sive pro salute animae Rotildis
dilectae conjugis meae</i>, che di sopra
abbiam veduto sorella di <i>Guido duca</i> di
Spoleti; <i>seu et pro anima Anonsuatae
olim conjugis meae, aut pro salute animabus
filiorum meorum</i>. Due sono i figliuoli
che sottoscrivono la donazione con queste
parole: <i>Signo manus Adalberti comitis,
filio suprascripti Adalberti comitis et marchionis.
Signo manus Bonifacii ipsius filii
Adalberti</i>. E si noti che già il giovane
<i>Adalberto</i> s'intitolava <i>conte</i>: segno che
egli godeva il governo di qualche città.
Vedremo, andando innanzi, i forti motivi
di credere discendente da questi Adalberti
duchi e marchesi di Toscana la nobilissima
casa d'Este. Dopo il principato
di tre anni fu nel presente anno <i>Radelchi
II</i>, ossia <i>Radelgiso principe</i> di Benevento
cacciato dal trono, e sustituito in
suo luogo <i>Aione</i> suo fratello, correndo
il mese d'ottobre <span class="fnote">[Lupus Protospata, in Chron. Erchemp.,
Hist., cap. 48 et 51.]</span>. Circa questi tempi
trovandosi l'armata de' Greci in
<span class="pagenum" id="Page_844">[844]</span>
Calabria all'assedio di santa Severina, per
soccorrere quel castello, accorsero a folla
da Agropoli e dal Garigliano i Saraceni;
ma i Greci valorosamente affrontatisi
con costoro, li misero tutti a fil di
spada. Dopo di che s'impadronirono di
santa Severina e di Amantea, nidi in addietro
dei Mori. Fanno menzione di questa
vittoria Costantino Porfirogenneto <span class="fnote">[Constantinus Porphyrogenn. in Vit. Basilii.]</span>
e Cedreno <span class="fnote">[Cedren., in Annal. ad Niceph. Phoc.]</span>, con dire che generale dei
Greci fu a quell'impresa <i>Niceforo Foca</i>
patrizio, avolo di <i>Niceforo Foca</i>, che fu
poi imperadore d'Oriente. Inoltre aggiugne
esso Costantino, che presero la
città di Tropea e forzarono i Mori a contenersi
nella Sicilia. Fu ancora in questi,
siccome ne' precedenti tempi, che <i>Atanasio
II vescovo</i> e duca di Napoli (personaggio
indegno del nome di cristiano,
non che di vescovo, perchè più che mai
collegato coi Saraceni nemici del nome
cristiano, e fecondo di frodi e d'inganni)
recò immensi danni alla città di Capoa e
al suo territorio. Moriva egli di voglia di
sottomettere al suo dominio quella città,
e tentò più volte di sorprenderla. Ma non
gli venne fatto. Intanto mancò di vita
<i>Landone</i> il vecchio, conte ossia principe
di quella città, e gli succedette <i>Landenolfo</i>
suo fratello. Leone Ostiense <span class="fnote">[Leo Ostiensis, Chronic., lib. 1, cap. 44.]</span>, seguitato
in ciò dal cardinal Baronio <span class="fnote">[Baron., Annales Eccl.]</span>, mette
sotto quest'anno la desolazion dell'insigne
monistero di monte Casino, preso
dai Saraceni dimoranti al Garigliano, dove
presso all'altare di san Martino trucidarono
<i>Bertario</i> abbate di quel sacro
luogo: <i>Pridie nonas septembris anno Incarnationis
dominicae DCCCLXXXIV, Indictione
secunda</i>. Anche il testo di Erchemperto <span class="fnote">[Erchempertus, Hist., cap. 61.]</span>
ha l'anno 884. Contuttociò
temo io forte che non in quest'anno,
ma nell'anno 883 toccasse la suddetta
gran calamità a monte Casino, perchè
l'<i>indizione seconda</i>, secondo l'uso più
<span class="pagenum" id="Page_845">[845]</span>
comune d'allora, cominciava nel settembre
dell'anno precedente. Oltre di che,
per attestato di Angelo della Noce <span class="fnote">[De Nuce, in Notis ad Chronic. Leon. Ostiens.]</span>, si
truovano documenti d'<i>Angelario abbate</i>,
successor di Bertario, scritti nel maggio
di quest'anno, corrente l'<i>indizione seconda</i>.
Finalmente nella Cronica dell'Anonimo
salernitano <span class="fnote">[Anonym. Salern., Paralip., cap. 136.]</span>, da me data alla
luce, si legge distrutto quel monistero
nell'anno 883 e non già nel susseguente.
Questo autore copiò Erchemperto, e di
molto precedette Leone Marsicano.
</p>

<hr />
</div>

<div class="chapter">
<h2 class="hidden" id="DCCCLXXXV">DCCCLXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXXV</span>. Indiz. <span class="scp">III</span>.</td>
  </tr>
  <tr>
    <td><span class="smcap">Stefano</span> V papa 1.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> imperad. 5.</td>
  </tr>
</table>

<p>
Restò decisa in quest'anno la controversia
insorta fra i primati della Gallia,
a chi dovesse consegnarsi il governo di
quella monarchia <span class="fnote">[Rhegino, in Chronicon Fontanell.]</span>. Ai più assennati il
meglio parve di offerirlo all'<i>imperador
Carlo</i>, siccome quello che per la sua età
e per la potenza sua si credeva il più a
proposito per sostener questo peso, ed
atto più di ogni altro a rintuzzare l'orgoglio
de' sempre più nocivi Normanni. A
lui ubbidiva tutta la Germania, chiamata
allora Francia orientale, a lui l'Italia, a
lui buona parte della Lorena; e congiunte
con queste forze quelle della Gallia,
chiamata Francia occidentale, si poteva
sperar vittoria di chiunque avesse voluto
turbar que' regni. Ma questo imperadore,
che veniva ad unir in sè tutta la monarchia
di Carlo Magno, era ben lontano
dall'imitare quel gran monarca, perchè
non ne avea già ereditato nè la mente nè il
valore. Andò egli dall'Italia a prenderne il
possesso in quest'anno. Ma prima di portarsi
colà, stando in Italia, per attestato degli
Annali di Fulda <span class="fnote">[Annales Fuldenses Freheri.]</span>, tenne una gran dieta
(probabilmente in Pavia) nel giorno
dell'Epifania; e colà comparve <i>Guido duca</i>
di Spoleti, che protestò con giuramento di
<span class="pagenum" id="Page_846">[846]</span>
non aver mai mancato alla fedeltà da lui
dovuta ad esso Augusto, e gli fu creduto.
Così rientrò egli in grazia dell'imperadore
e nel possesso dei ducati di Spoleti e di
Camerino. Aveva esso Augusto determinata
una gran dieta da tenersi in Vormacia;
e volendo trovarvisi anche <i>papa
Adriano III</i>, si mise in viaggio a quella
volta; ma la morte gli troncò i passi dopo
una breve malattia. Da una bolla di questo
papa, pubblicata dal Campi <span class="fnote">[Campi, Istor. Piacent., tom, 1 Append.]</span>, in cui
conferma ed accresce i privilegii ad <i>Angilberga
imperadrice</i> Augusta, vedova di
<i>Lodovico II</i>, pel monistero delle monache
di san Sisto di Piacenza, non intendiamo
ch'egli tenne un concilio, non avvertito
da altri, nell'aprile del presente anno.
Probabilmente fu ciò in Roma, dove
vedremo ch'egli lasciò il vescovo di
Pavia. Dice fra l'altre cose: <i>Inter haec
ravennate archiepiscopo cum ticinense, et
placentino, et reginense, et mutinense, cum
mantuano, et veronense, cum laudense, et
vercellense, aliisque coepiscopis nobiscum
sanctam synodum celebrantibus, et tuae
voluntati assensum praebentibus, volumus
atque instituimus</i>, ec. Nelle diocesi di
questi vescovi erano situati i beni del
monistero di san Sisto. Degno è perciò
di osservazione che il papa concede quei
privilegii e quelle esenzioni, perchè se ne
contentano que' vescovi. Tale era il rito
di que' tempi. La bolla è data <i>XV kalendas
maii per manum Gregorii nomenclatoris
</i>(probabilmente quel medesimo che
papa Giovanni VIII avea scomunicato)
<i>missi et apocrisarii sanctae sedis apostolicae,
imperante domno piissimo Augusto
Carolo, a Deo coronato magno imperatore,
anno ejus quinto, Indictione tertia.</i> Osservisi
in fine che in questo concilio intervenne
il vescovo di <i>Vercelli</i>, cioè <i>Liutvardo</i>
arcicancellier dell'imperio, che l'imperadore,
per mio parere, avea inviato a Roma
per muovere ed accompagnare il papa
in Germania. Imperocchè, per quanto racconta
il continuatore lambeciano <span class="fnote">[Annales Francor. Fuldenses Lambecii.]</span> degli
<span class="pagenum" id="Page_847">[847]</span>
Annali fuldensi, fu l'imperadore che invitò
a quella dieta il papa, e fama era che il
motivo fosse per deporre, senza ragione,
alcuni vescovi a lui poco cari, e di far
dichiarare suo erede e successore nei regni
<i>Bernardo</i> suo figliuolo bastardo, a lui
nato da una concubina: cosa che diffidando
di potere eseguire da sè, giudicò di
poterla ottenere coll'autorità del sommo
pontefice Adriano III, il quale uscito di
Roma, e valicato il Po, infermatosi passò
a miglior vita, seppellito nel monistero
di Nonantola. Così quello storico. Ma non
sussiste che papa Adriano passasse il Po.
Guglielmo bibliotecario <span class="fnote">[Guillelmus Bibliothec., in Vit. Stephani V
Papae.]</span>, autor contemporaneo,
ci assicura che questo pontefice
<i>super fluvium Scultennam in villa,
quae Wilczachara nuncupatur</i>, terminò i
suoi giorni. Questa villa Vilzacara, posta
nel distretto di Modena in vicinanza del
fiume Scoltenna, con altro nome detto
Panaro, oggidì si appella san Cesario, siccome
costa da molti indubitati documenti
de' secoli antichi. Per la vicinanza di quel
luogo all'insigne badia di Nonantola, fu
il suo cadavere portato colà alla sepoltura.
Degna cosa di osservazione qui a noi
si presenta, per conoscere sempre più la
ignoranza de' tempi barbari in Italia.
Perchè i susseguenti monaci nonantolani
sapeano d'avere nella lor Chiesa il corpo
d'un <i>Adriano pontefice</i>, col tempo immaginarono
che fosse quello del celebre
<i>papa Adriano I</i>, perchè amendue questi
Adriani fiorirono l'uno a' tempi di Carlo
Magno e l'altro di Carlo il Grosso. Cominciarono
dunque a venerare <i>Adriano III</i>
(credendolo il I) nel dì 8 di luglio qual
santo, quantunque per santo non sia
riconosciuto in alcuno degli antichi martirologii.
Molti secoli sono, ebbe origine
una tal credenza, e se ne veggono le
pruove ne' monumenti rapportati dall'Ughelli <span class="fnote">[Ughell., tom. 2 Ital. Sacr. in Episcop. Mutinens.]</span>.
In essi vien detto che <i>papa
Adriano I</i> morì nella terra di <i>Spilamberto</i>
<span class="pagenum" id="Page_848">[848]</span>
del territorio di Modena confinante
con San Cesario, e che fu seppellito in
Nonantola.
</p>

<div class="poem">
<p><i>Ad Carolum regem posthac quam pergere vellet,</i></p>
<p><i>Lamberti campo vitam finivit in amplo,</i></p>
<p><i>Qui propter casus Lamberti Spina vocatur.</i></p>
</div>

<p>
Ma il padre Giam-Batista Solleri
della compagnia di Gesù, uno de' continuatori
degli atti de' santi del Bollando <span class="fnote">[Acta Sanctor., ad diem 8 julii.]</span>,
dopo il padre Pagi <span class="fnote">[Pagius, ad Annal. Baron.]</span>, ha chiaramente
dimostrato che il solo <i>Adriano terzo</i>, e
non già il <i>primo</i>, riposa ed è onorato nel
monistero di Nonantola, avendo acquistato
con poca fatica la canonizzazione dall'ignoranza
dei secoli barbari.
</p>

<p>
Avea questo pontefice nel partirsi da
Roma, per attestato del suddetto Guglielmo
bibliotecario, lasciato al governo
e alla difesa di quella città <i>Giovanni vescovo</i>
di Pavia e messo dell'imperador
Carlo, in tempi veramente disastrosi, perchè
il territorio romano era poco dianzi
stato devastato dalle pioggie, e vi regnava
la carestia. Pervenuta dunque a Roma
la nuova della di lui morte, raunatisi i
vescovi, il clero e la nobiltà di quell'inclita
città, concordemente elessero pontefice
<i>Stefano V</i>, prete cardinale de' santi
quattro Coronati, personaggio di rare
virtù e della prima nobiltà di Roma. Poscia
col suddetto Giovanni legato imperiale
furono a prendere questo nuovo
eletto, che nella seguente domenica fu
consecrato. Ma egli trovò dipoi spogliata
di tutti i suoi tesori ed arredi la guardaroba
del sacro palazzo lateranense e
delle basiliche romane, e vuoti i granai e
le cantine: con che gli mancò la maniera
di fare il donativo praticato dagli altri
papi al clero e alle scuole di Roma, e di
soccorrere al popolo, miseramente allora
afflitto dalla fame. Crede il cardinal Baronio <span class="fnote">[Baron., Annales Eccl.]</span>
che questo saccheggio provenisse
dall'iniquo costume già introdotto
<span class="pagenum" id="Page_849">[849]</span>
in Roma, che, morto il papa, la sua famiglia
dava il sacco al palazzo patriarcale
del Laterano. Supplì il buon pontefice
coi suoi beni patrimoniali al bisogno del
popolo. Applicossi anche alla distruzione
delle locuste, con dare cinque o sei denari
a chiunque portava uno staio delle
medesime uccise. Ma ciò non bastando,
coll'acqua da lui benedetta fece spruzzar
le campagne, e cessò affatto quel flagello.
Notano gli Annali del Lambecio <span class="fnote">[Annales Franc. Fuldenses Lambecii. P. II.
tom. 2 Rer. Italic.]</span>,
che giunto l'avviso all'imperador <i>Carlo
il Grosso</i> della consecrazione di esso
papa Stefano V, andò in collera, perchè
i Romani <i>eo inconsulto illum ordinare
praesumserunt</i>. <i>Però misit Luitwardum,
et quosdam romanae sedis episcopos</i> (che
probabilmente aveano accompagnato papa
Adriano III a Nonantola), <i>ut eum deponerent:
quod perficere minime potuerunt:
Nam praedictus pontifex imperatori
per legatos suos plusquam triginta episcoporum
nomina, et omnium presbyterorum
et diaconorum cardinalium, atque inferioris
gradus personarum, necnon et laicorum
principum scripta destinavit, qui
omnes unanimiter eum elegerunt, et ejus
ordinationi subscripserunt</i>. Di qua deduce
il padre Pagi che sia vero il decreto che
dicemmo fatto da papa Adriano III intorno
alla libertà di consecrare il nuovo
romano pontefice, senza aspettare il consentimento
dall'imperadore. Giovan-Giorgio
Eccardo <span class="fnote">[Eccard., Rer. Franc., lib. 31.]</span> di qua all'incontro
deduce che quel decreto, non mentovato
da alcuno dei più antichi storici, sia fattura
de' secoli posteriori. Ma di ciò s'è
detto abbastanza al precedente anno.
Non bisogna confondere l'elezione colla
consecrazione. Di qui certo apparisce
che Carlo il Grosso non volle essere da
meno degli altri Augusti suoi predecessori,
pretendenti quasi un diritto della
lor sovranità il consenso della consecrazione
suddetta; e ch'egli sdegnato si figurò
di poter deporre questo papa novello,
<span class="pagenum" id="Page_850">[850]</span>
perchè gli dovette essere supposto
che v'era stato del contrasto e del dubbio
nell'elezion di lui. Ma certificato poi
che questa era stata canonica, ed avendo,
a mio credere, fatto i Romani valere lo
aver essi operato tutto anche col consenso
e coll'assistenza di <i>Giovanni vescovo</i> di
Pavia, ministro dell'imperadore stesso,
gli convenne desistere, perchè chi era
canonicamente eletto e consecrato, non
potea cessar d'essere vescovo o papa, se
non per delitti canonici. Perchè in quest'anno
<i>Godifredo duca</i> de' Normanni, a
cui era stata data da Carlo Augusto in
governo la Frisia, facea delle novità, e
dava evidenti segni di ribellione, fu ingannevolmente
tirato ad un abboccamento
da <i>Arrigo conte</i>, uno de' principali ministri
dell'imperadore, e tagliato a pezzi.
Con simile inganno fu preso ed accecato
Ugo figliuolo bastardo del fu <i>Lottario re</i>
della Lorena, e cognato di esso Godifredo,
principe che negli anni addietro avea
con varia fortuna inquietato non poco
quel regno, perchè preteso da lui. Neppur
cessava in questi tempi <i>Atanasio II
vescovo</i> di Napoli <span class="fnote">[Erchempertus, Hist., cap. 57.]</span> di valersi ora dei
Saraceni, ora de' Greci, per danneggiare
non meno i Salernitani che i Capoani.
Era suo nemico chiunque non si sottometteva
alla sua immensa ambizione. Nella
stessa settimana santa di quaresima,
credendo di poter sorprendere Capoa,
mentre il popolo era alle divozioni, spedì
un esercito di Greci, Mori e Napolitani,
che diedero la scalata alla città; ma
ne furono bravamente respinti.
</p>

<hr />
</div>

<div class="chapter">
<h2 class="hidden" id="DCCCLXXXVI">DCCCLXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXXVI</span>. Indiz. <span class="scp">IV</span>.</td>
  </tr>
  <tr>
    <td><span class="smcap">Stefano</span> V papa 2.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> imperad. 6.</td>
  </tr>
</table>

<p>
Gli Annali di Fulda <span class="fnote">[Annal. Franc. Freheri.]</span> ci fanno sapere
che l'<i>imperador Carlo</i> celebrò la
festa del santo Natale in Ratisbona, e
poscia invitato da <i>papa Stefano</i>, se ne
venne in Italia. Per varii affari spedì a
<span class="pagenum" id="Page_851">[851]</span>
Roma <i>Liutvardo vescovo</i> di Vercelli suo
arcicancelliere, il quale spezialmente ottenne
che i vescovi, de' quali erano state
devastate le chiese e diocesi dai Normanni
nella Francia e Germania, bassa potessero
essere istallati nelle chiese vacanti.
Vennero nella domenica delle Palme
a parole, e poi alle mani le guardie di
esso Augusto in Pavia con que' cittadini.
Molti de' primi restarono uccisi, molti
de' Pavesi feriti, i quali per timore della
vicinanza dell'imperadore, dimorante allora
in Corte Olonna, si diedero alla fuga,
e morirono nel cammino. Dopo Pasqua
tenne esso Augusto una dieta generale
in Pavia, terminata la quale s'incamminò
per la Savoia alla volta di Parigi,
città allora assediata da tutto lo
sforzo dei Normanni. Truovasi descritto
questo terribile assedio da Abbone <span class="fnote">[Du-Chesne, Rer. Francor., tom. 2.]</span>
monaco di san Germano de' Prati, che fu
spettatore di tutta la tragedia. Era difesa
la città da <i>Odone conte</i> d'essa, e da <i>Roberto</i>
suo fratello, amendue figliuoli valorosi
di Roberto il forte, dall'ultimo
de' quali discende la real casa oggidì felicemente
regnante in Francia. Venuto a
Metz l'imperadore Carlo, colà arrivò il
suddetto Odone conte, per implorare soccorso
alla città assediata da molti mesi.
Fu spedito un potente esercito, raccolto
dalla Germania e dalla Lorena, comandato
da <i>Arrigo conte</i> e marchese, general
d'armi il più accreditato di questi tempi;
ma questi nello spiare il campo dei
Barbari, non badando alle fosse coperte,
disposte da coloro intorno agli alloggiamenti,
e caduto in una d'esse, restò quivi
infelicemente ucciso sul fine di agosto.
Si mosse in fine l'imperadore stesso alla
volta di Parigi con un'altra più poderosa
armata, e mentre ciascuno si stava aspettando
qualche gran fatto d'armi colla
sconfitta de' Normanni, eccoti giugnere
con un gran rinforzo di gente in aiuto
degli assedianti <i>Sigefredo</i> duca di quella
nazione. Questo fece andar ritenuto lo
Augusto Carlo dall'azzardar tutto in una
<span class="pagenum" id="Page_852">[852]</span>
battaglia campale, e fu creduto meglio di
trattar d'accordo. Erano anche stanchi
i Normanni pel lungo ed infruttuoso assedio.
Fu convenuto col grosso di quei
Barbari, che si ritirassero a Sens per
quartiere del verno, e che sborsate loro
settecento libbre d'argento al mese di
marzo, se ne uscissero del regno per tornarsene
alle loro case. Non gloria, ma
vergogna non poca universalmente riportò
anche da questa impresa l'Augusto
Carlo <span class="fnote">[Regino, in Chronico.]</span>, perchè, oltre al non avere
operato cosa alcuna degna dell'imperiale
maestà, lasciò in preda a que' crudeli
pagani un gran tratto di paese. Sigefredo
duca, non compreso nella detta convenzione,
anch'egli colle sue masnade infierì
contra di san Medardo, distrusse varii
palazzi, e condusse in ischiavitù assaissimi
Cristiani. Ritiratosi con gran fretta
l'imperadore in Alsazia, quasi che avesse
alla coda i nemici, fu assalito da una
malattia, per cui quasi si dubitò della sua
vita. Reginone, seguitato dal cardinal
Baronio <span class="fnote">[Baron., Annal. Eccl.]</span> e dal padre Mabillone <span class="fnote">[Mabillon., in Annal. Benedictin.]</span>,
mette l'assedio di Parigi all'anno seguente;
ma è fallato il suo testo. Abbiamo
dagli Annali pubblicati dal Freero <span class="fnote">[Annales Fuldenses Freheri.]</span>
e dal Lambecio <span class="fnote">[Annal. Fuldenses Lambecii.]</span> che insorse in quest'anno
una grave discordia fra <i>Berengario
duca</i> del Friuli, parente dell'imperadore,
e <i>Liutvardo vescovo</i> di Vercelli.
Per questa cagione portatosi Berengario
in persona con una mano d'armati a
Vercelli, diede il sacco al palazzo episcopale,
e se ne tornò senza opposizione a
casa. I motivi di questa nemicizia ed attentato
ce gli ha conservati il continuator
degli Annali di Fulda, dato alla luce
dal suddetto Lambecio, autore nondimeno
a cui non si può prestar fede in
tutto, perchè appassionato forte contra
di questo prelato. Vedremo in breve che
gli Alemanni non perdonarono alle calunnie
<span class="pagenum" id="Page_853">[853]</span>
per maggiormente screditarlo.
Scrive egli, che dacchè <i>Carlo il Grosso</i>
divenne re dell'Alemagna innalzò forte
questo <i>Liutvardo</i>, uomo per altro di bassissima
origine, fino a dargli la carica
di arcicancelliere dell'imperio, e lasciarsi
guidare da lui pel naso in tutti gli affari,
di modo che Liutvardo era più onorato
e temuto che l'imperadore medesimo.
Sentendo egli la sua forza, rapì molte
figliuole de' più nobili dell'Alemagna e
dell'Italia, per accoppiarle in matrimonio
co' suoi parenti. Giunse poi a tanta
temerità, che fece levar per forza dal monistero
di santa Giulia di Brescia una figliuola
d'<i>Unroco conte</i>, già duca del Friuli
e fratello di <i>Berengario</i>, e la diede per
moglie ad un suo nipote. Le monache di
quel monistero si misero a pregar Dio,
e nella stessa notte che costui si pensava
d'accostarsi alla fanciulla, cadde morto,
per quanto fu rivelato ad una di quelle
religiose, che lo raccontò poi all'altre; e
la fanciulla restò intatta per questo: se
pur ciò è vero, e non un mero lavoro
di fantasia femminile.
</p>

<p>
Durante l'assedio soppraddetto di Parigi,
impariamo da Frodoardo <span class="fnote">[Frodoardus, Hist. Remens., lib. 4, cap. 1.]</span> che
<i>Folco arcivescovo</i> di Rems scrisse a papa
Stefano <i>pro Widone quoque affine suo,
quem idem papa in filium adoptaverat, tam
se, quam ceteros consanguineos suos, quibus
id notificaverat, debitam exhibituros
eidem Papae reverentiam</i>. Aggiugne che
nella risposta inviata ad esso arcivescovo
il papa protestava: <i>Memoriam quoque Widonis
ducis gratissime se suscepisse, quem
unici loco filii se tenere fatetur</i>. Qui si
parla di <i>Guido duca</i> di Spoleti, uomo di
gran rigiri, di nazione franzese, e perciò
parente d'esso Folco. Da ciò si conosce
che egli, nemico dianzi de' precedenti romani
pontefici, s'era ben introdotto nella
grazia del presente papa Stefano, forse
per quei segreti disegni che si verranno
scoprendo nell'andare innanzi. Circa questi
tempi sono io d'avviso che succedesse
quando narra dello stesso duca <i>Guido</i>
<span class="pagenum" id="Page_854">[854]</span>
Erchemperto <span class="fnote">[Erchempertus, Hist., cap. 58.]</span>, storico de' tempi presenti:
cioè, ch'egli si portò colla sua
armata, mosso probabilmente dal papa,
contra de' Saraceni postati al Garigliano;
ruppe i loro trinceramenti, diede il sacco
al loro campo; alquanti ne mise a fil di
spada, e obbligò il resto a fuggirsi per le
montagne. Essendosi dipoi accostato a
Capoa, quel popolo per timore si sottopose
al di lui dominio. Non sì presto si
fu ritirato Guido da quelle contrade, che
<i>Atanasio vescovo</i> di Napoli spedì le sue
genti con una brigata di Greci a dare il
guasto al territorio di Capoa. Ricorsero
i Capoani per aiuto al suddetto Guido
duca di Spoleti, ed egli colla sola voce
della sua venuta a Capoa dissipò le soldatesche
napoletane. Entrato poi in quella
città, portossi ad abboccarsi con lui per
gli affari correnti <i>Ajone principe</i> di Benevento.
Guido, badando più alle suggestioni
de' Capoani che alle leggi dell'onoratezza,
fece prigione quel principe. Fors'anche
uomo sì voglioso di dilatar le fimbrie
delle sue signorie, non ebbe bisogno a
ciò degl'impulsi altrui. In fatti conducendo
seco esso Aione con buona guardia, si
presentò alle porte di Benevento, che gli
furono aperte, e prese il dominio ancora
di quella città col mettervi de' suoi uffiziali.
Di là passò a Siponto, e colà parimente
entrò, con lasciar Ajone fuori della
città ben custodito da' suoi soldati. Ma i
Sipontini, forse ingannati da lui con delle
false esposizioni, scoperto che il lor
signore Aione era detenuto prigione, data
campana a martello, presero i baroni di
Guido, ed egli si rifugiò e chiuse in una
della chiese di quella città. Se volle uscirne
libero, gli convenne rimettere Aione in
libertà; e nel seguente giorno, dopo aver
giurato di non far vendetta di questo, gli
fu permesso di tornarsene a casa, ma
scornato e malcontento di sè medesimo
Aione ricuperò Benevento; e Capoa la
vedremo in breve nelle mani de' suoi
principi. Diede fine alla sua vita in questo
anno <i>Basilio macedone</i> imperadore dei
<span class="pagenum" id="Page_855">[855]</span>
Greci, principe glorioso per varie sue
imprese e virtù, ma biasimato per essersi
lasciato sedurre da <i>Fozio</i>, autore dello
scisma de' Greci, e per averlo rimesso
nella sedia patriarcale di Costantinopoli.
Lasciò suo successore nell'imperio <i>Leone</i>
suo primogenito, già dichiarato suo collega
ed Augusto, il quale non tardò a
cacciare in esilio il suddetto Fozio, con
far ordinare patriarca in luogo di lui <i>Stefano</i>
suo fratello. Fu poi questo Leone
imperadore per la sua letteratura e saviezza
soprannominato il <i>sapiente</i>. Cominciò
in questo anno <span class="fnote">[Erchemperto, Hist., cap. 61.]</span> <i>Angelario abbate</i> di
Monte Casino a riedificar quell'illustre
monistero, già rovinato dai Saraceni.
Portossi allora a visitar quel sacro luogo
Erchemperto monaco e storico di quei
tempi, e nel ritornare a Capoa cadde coi
compagni in mano dei Greci, che li svaligiarono
tutti, e presero i lor cavalli e
famigli. Stavano in que' contorni i Greci,
condotti da Atanasio II vescovo di Napoli,
per danneggiare i Capoani. Gravissimi
danni ancora recarono nel presente anno
a varii paesi le tante inondazioni de' fiumi
che portarono via le case e le ville. Ne parlano
gli Annali germanici, ed anche il Dandolo <span class="fnote">[Dandol., in Chronico, tom. 12 Rer. Ital.]</span>
attesta che si provò in Italia la
stessa calamità. Se crediamo a quest'ultimo
autore, fu in questi tempi che gli <i>Ungri</i>
o <i>Ungheri</i>, gente uscita della Scitia, cioè
della Tartaria, vennero la prima volta
nella Pannonia, e cacciati da quelle Provincie,
o piuttosto sottomessi gli <i>Avari</i>,
chiamati anche <i>Unni</i>, se ne impadronirono,
<i>et usque hodie ibi manent</i>. È cosa da avvertire,
perchè questa nazione bestiale, che
allora si nudriva di carni crude e beveva
il sangue umano, per quanto narra esso
Dandolo, si fece pur troppo sentire nei seguenti
anni all'Italia. Da essa prese la
Pannonia il moderno nome di <i>Ungheria</i>.
Reginone <span class="fnote">[Rhegino, in Chronico.]</span> ne comincia a parlare all'anno
889, siccome vedremo.
</p>

<p>
<span class="pagenum" id="Page_856">[856]</span>
</p>

<hr />
</div>

<div class="chapter">
<h2 class="hidden" id="DCCCLXXXVII">DCCCLXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXXVII</span>. Indiz. <span class="scp">V</span>.</td>
  </tr>
  <tr>
    <td><span class="smcap">Stefano</span> V papa 3.</td>
  </tr>
  <tr>
    <td><span class="smcap">Carlo</span> il <span class="smcap">Grosso</span> imperad. 7.</td>
  </tr>
</table>

<p>
Trovavasi l'<i>imperador Carlo</i> dopo Pasqua
a Guibelinga fra Maneim ed Eidelberga <span class="fnote">[Annales Francor. Fuldenses. Freheri.]</span>,
quando comparve alla sua
corte <i>Berengario duca</i> del Friuli, informato
che gli soprastava una gran tempesta
per la violenza usata in Vercelli
contra di <i>Liutvardo vescovo</i> di quella città,
da noi già veduto sì potente appresso
di questo Augusto. Si seppe così ben
maneggiare Berengario, che placò lo
sdegno dell'imperadore, <i>et magnis muneribus,
contumeliam, quam in Liutwardum
priori anno commiserat, componendo
absolvit</i>, come s'ha dagli Annali di Fulda
presso il Freero. Sembra adunque
ch'egli rifacesse a Liutvardo, e con usura,
i danni recati a lui in Italia. Mancò
di vita in quest'anno <i>Bosone re</i> di Provenza
e della Borgogna inferiore nel
dì 11 di gennaio. Restò di lui un figliuolo
partoritogli da <i>Ermengarda</i> figliuola di
<i>Lodovico II</i> imperadore, a cui fu posto
il nome di <i>Lodovico</i> in onore dell'avolo
materno. Abbiam veduto quanto odio
portassero i re della Gallia e della Germania
a Bosone, perchè usurpatore di
sì bella parte della monarchia franzese.
Ma Bosone favorito dalla propizia disposizione
di questi tempi, si mantenne la
corona in capo; e, quel che è più da stupire,
il suddetto suo figliuolo Lodovico,
che non potea aver compiuti i dieci anni,
portossi nel presente anno alla corte
dell'imperadore Carlo, per pagargli i
tributi del suo ossequio, e dichiararsi suo
vassallo. Piacque tanto all'imperadore
quest'atto, che avuto anche riguardo
alla parentela, l'accolse con singolare
onorevolezza, e non finì la faccenda che
l'adottò per suo figliuolo. <i>Suscepit ad
hominem</i> (cioè per vassallo), <i>sibique adoptivum
filium constituit</i>, dicono gli Annali
suddetti. Se ne ricordi il lettore,
<span class="pagenum" id="Page_857">[857]</span>
perchè questo Lodovico si farà conoscere
dopo alquanti anni in Italia, e il vedremo
anche imperador de' Romani.
Andava intanto declinando in esso Carlo
imperadore la sanità del corpo, e non
men quella della mente. Aprissi con ciò
una favorevol congiuntura per abbattere
la fortuna di Liutvardo vescovo di Vercelli,
a chiunque de' baroni e cortigiani
o dall'invidia o dai giusti motivi era
animato contra di lui. Verisimile è, che
se Berengario duca era tuttavia alla corte,
o almeno che gli amici suoi si sbracciassero
per atterrar questa torre. L'arme,
con cui ottennero il loro intento, fu
la calunnia. Il continuator degli Annali
di Fulda presso il Lambecio <span class="fnote">[Annales Fuldenses Lambecii.]</span>, che
sparla forte di questo vescovo, giugne
fino a dire ch'egli era eretico, e che
sosteneva essere il Signor nostro Gesù
Cristo <i>unum unitate substantiae, non
personae</i>. Niente è più facile che il sognare
od inventar tutto contra chi è in
odio al pubblico. Ma quello che diede il
crollo a Liutvardo, fu l'avere gli Alemanni
nemici suoi fatto credere all'imperadore,
che fra lui e l'<i>imperadrice
Riccarda</i> passasse un'indecente amicizia,
perchè egli praticava assai familiarmente
con esso lei. Bastò questa sola ombra
all'imperadore per cacciare vituperosamente
da sè il dianzi sì caro e potente
ministro, e per ispogliarlo di tutte le sue
cariche, senza dar luogo a ragione alcuna
in contrario. Da lì poscia a pochi
giorni, fatta venir l'imperadrice nel consilio
de' suoi ministri, vomitò anche contra
di lei il suo sdegno, e con istupore
di tutti protestò di non averla mai toccata
in dieci anni di matrimonio passati
con lei. Crebbe la maraviglia all'incontro
all'udire Riccarda protestare, che
non solamente il marito Augusto niun
commercio aveva avuto con lei, ma neppure
altra persona; e ch'ella era vergine,
esibendosi di provare questa sua
asserzione col giudizio di Dio, cioè o col
duello da farsi da qualche campione per
<span class="pagenum" id="Page_858">[858]</span>
lei, o dalla pruova dei vomeri infocati
ch'ella stessa farebbe: riti praticati dall'ignoranza
di questi barbari secoli, e
disapprovati sempre dai saggi tra i Cattolici.
Con ciò difese ella bastevolmente
l'innocenza sua. Ma dopo la deformità di
quest'atto, o non reggendo il cuore a
Riccarda di abitar più con un consorte
scimunito, o non volendola più lo stesso
Augusto nella sua corte, ella si ritirò in
Andela, monistero d'Alsazia, da lei fabbricato,
dove santamente condusse il resto
di sua vita, e dopo morte fu onorata
qual santa.
</p>

<p>
Crescendo intanto i malori di esso
Augusto, intimò egli una dieta generale
del regno a Triburia pel prossimo novembre,
affin di provvedere ai bisogni
della monarchia; e probabilmente colla
speranza, o almeno col desiderio di far
accettare ai baroni per suo successore
<i>Bernardo</i> suo figliuolo bastardo. La
prima di quel tempo, per attestato degli
antichi Annali <span class="fnote">[Annales Fuldens. Freherii.]</span>, molti de' principali
baroni della Francia, Sassonia, Baviera
ed Alemagna, non volendo più sofferire
un principe sì screditato, e divenuto
oramai affatto inetto al governo, fecero
insieme congiura, ed invitarono al regno
<i>Arnolfo</i>, figliuolo bastardo di <i>Carlomanno</i>
già re di Germania e d'Italia. L'autore
degli Annali lambeciani <span class="fnote">[Annales Fuldenses Lambecii.]</span> ancor qui
pretende che Liutvardo scacciato, come
dicemmo, da Carlo Augusto, ricoveratosi
in Baviera presso il medesimo Arnolfo,
macchinasse con lui di deporre esso imperadore,
e di prendere le redini del
governo. Se ciò fosse vero, segno ben
sarebbe che a Liutvardo non mancavano
amici per tutta la monarchia de' Franchi.
Comunque sia, verso la metà di novembre
si tenne la dieta suddetta; tutti i
baroni, e tutti infino i principali cortigiani,
abbandonando il misero imperadore,
riconobbero per re il giovane <i>Arnolfo</i>,
creduto da essi il più abile al governo
fra quei pochi che restavano della
<span class="pagenum" id="Page_859">[859]</span>
discendenza maschile di Carlo Magno.
In così abbietto stato rimasto questo
Augusto, dianzi padrone di quasi tutto
l'Occidente, ed allora vivo spettacolo
della caducità delle cose terrene, che
altro ripiego non seppe prendere, se non
quello d'inviar molti regali al nipote
Arnolfo, e di pregarlo che almeno gli
concedesse alquanti luoghi in Alemagna
per sostentamento suo, finchè Dio il
lasciasse in vita; e gli ottenne, ma per
poco tempo ne potè godere l'uso. Mandò
anche il figliuolo Bernardo ad esso
Arnolfo, che gli assegnò varii beni per
suo retaggio. I principi e popoli della
Gallia, tuttochè seguitassero ad essere
flagellati dai Normanni, pure non concorsero
punto nell'elezione d'Arnolfo,
e presero, siccome dirò, altre risoluzioni.
Per lo contrario i popoli della Francia
orientale, della Sassonia, Turingia e
Baviera, e di una parte della Schiavonia,
accettarono per loro signore Arnolfo.
Per conto dell'Italia, finchè visse il deposto
Carlo il Grosso, niuna mutazion
vi si fece, e solamente si tennero consigli
e si formarono leghe per quello che
già si prevedeva vicino. Cadde infermo
in quest'anno <i>Giovanni doge</i> di Venezia,
per attestato del Dandolo <span class="fnote">[Dandul., in Chron., tom. 12 Rer. Ital.]</span>, e non potendo
accudire al governo, quantunque
già fosse stato dichiarato suo collega nel
ducato <i>Orso</i> suo fratello, tuttavia diede
licenza al popolo di eleggersi un nuovo
doge. E fu eletto <i>Pietro Candiano</i> nel dì
17 di aprile, uomo di gran senno e cuore
negli affari della guerra. Questi procedette
ostilmente contro gli Schiavoni;
ma essendo egli restato ucciso nel mese
di settembre in una zuffa, il doge suddetto
<i>Giovanni</i> ripigliò il governo, e sopravvisse
anche sei mesi e tredici giorni.
Era signore di Capoa <i>Landone conte</i> <span class="fnote">[Erchempertus, Hist., cap. 63 et seq.]</span>.
Tra per esser egli uomo pigro e disattento,
e perchè si trovava malconcio
dalle febbri, per curar le quali si portò
ad abitare in Teano, giunse a perderne
<span class="pagenum" id="Page_860">[860]</span>
la signoria nell'anno presente nel dì dell'Epifania.
<i>Atenolfo</i> suo parente, accordatosi
prima con <i>Atanasio II vescovo</i> e
duca di Napoli, che teneva mano a tutte
le cabale di questi tempi, s'impadronì
di Capoa, e, siccome avea promesso, si
dichiarò vassallo del suddetto Atanasio,
con dargli per ostaggio un suo figliuolo.
Ma pentitosi dipoi, si raccomandò a <i>Guido
duca</i> di Spoleti, il quale con tal forza
ne trattò col vescovo suddetto, che fece
restituirgli lo strumento dell'obbligazione,
e rimandargli il figliuolo. Trattò poscia
Atenolfo con <i>papa Stefano</i> di farsi
suo vassallo, di dargli Gaeta ch'egli
avea poco avanti presa con un'astuzia,
e di aiutarlo contra de' Saraceni abitanti
presso il Garigliano, col mandare
a tal fine a Roma <i>Maione abbate</i> di san
Vincenzo di Volturno, e Dauferio diacono.
Ma stette poco a dimenticar la parola
data, e nulla attenne di quanto avea
promesso. Non mancavano già aderenti
in Capoa a <i>Landone conte</i>, escluso già
dal dominio di quella città, che l'invitavano
a ritornarvi. Animato da questa
speranza, un dì nascoso in una carretta
entrò in essa città, e a dirittura andò al
palazzo del vescovo, cioè di <i>Landolfo</i>
juniore suo figliuolo, dove raunò tosto
alquanti de' suoi fautori. <i>Atenolfo</i>, che
non dormiva, sollecitamente si mise in
armi, laonde si venne alle mani fra le
due fazioni. Prevalendo quella di Atenolfo,
Landone ebbe per grazia di potersene
andar sano e salvo; ma i suoi,
e fra gli altri il vescovo Landolfo, furono
messi in prigione, e dopo non molto
rimessi in libertà. Circa questi medesimi
tempi, e forse vivente tuttavia l'imperador
Basilio <span class="fnote">[Erchempertus, Hist., cap. 67.]</span>, <i>Guaimario I</i> principe di
Salerno, si portò alla corte di Costantinopoli,
ricevuto quivi con distinti onori,
e creato patrizio dall'imperadore, se ne
tornò poscia in Italia. Questo vuol dire
che egli giurò fedeltà ed omaggio ai
Greci. Una carta di molta importanza,
benchè non assai corretta, ci ha conservato
<span class="pagenum" id="Page_861">[861]</span>
l'Ughelli <span class="fnote">[Ughell., Ital. Sacr. tom. 2 in Episcop.
Firman.]</span>, scritta da <i>Teodosio</i>
vescovo di Fermo nell'anno presente,
dove è riferito ii consenso <i>omnium venerabilium
episcoporum in ducatu spoletano
degentium</i>. Questi erano i vescovi
di <i>Rimini, Fossombrone, Ancona, Camerino,
Sinigaglia, Spoleti, Fano, Pesaro,
Umana, Perugia, Osimo, Rieti, Cagli, Lodone</i>
(non so che sia), <i>Urbino, Nocera,
Terni</i> e <i>Forlì:</i> la qual ultima città forse
è nome guasto. Ora ecco fin dove si
stendesse allora il ducato di Spoleti, con
cui andava unita la marca di Camerino,
appellata poi di Fermo, e finalmente
d'Ancona.
</p>

<hr />
</div>

<div class="chapter">
<h2 class="hidden" id="DCCCLXXXVIII">DCCCLXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCLXXXVIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Stefano</span> V papa 4.</td>
  </tr>
  <tr>
    <td><span class="smcap">Berengario</span> re d'Italia 1.</td>
  </tr>
</table>

<p>
Non sopravvisse molto alle sue disgrazie
l'infelice deposto imperador <i>Carlo
il Grosso</i>. Finì egli di vivere nel dì 12 di
gennaio dell'anno presente, secondo Reginone <span class="fnote">[Rhegino, in Chronico.]</span>,
oppure nel dì seguente, secondo
gli Annali pubblicati dal Freero <span class="fnote">[Annales Fuldenses Freherii.]</span>, i
quali aggiungono: <i>Coelum apertum multis
cernentibus visum est, ut aperte monstraretur,
qui spretus terrenae dignitatis ab
hominibus exuitur, Deo dignus coelestis
patriae vernula mereretur feliciter haberi:</i>
quasi che egli spontaneamente per servire
a Dio avesse dato un calcio alle umane
grandezze. Aveano spaccio simili immaginazioni
in questi secoli d'ignoranza.
Più saggiamente parlò di lui, con isperar
anche l'eterna sua salute, Reginone con
dire: <i>Fuit hic christianissimus princeps,
Deum timens, et mandata ejus ex toto corde
custodiens, ecclesiasticis sanctionibus
devotissime parens, in elemosynis largus,
orationi et Psalmorum melodiis indesinenter
deditus, laudibus Dei infatigabiliter
intentus, omnem spem et consilium suum
divinae dispensationi committens: unde
<span class="pagenum" id="Page_862">[862]</span>
et ei omnia felici successu concurrebant
in bonum, ita ut omnia regna Francorum,
quae praedecessores sui non sine sanguinis
effusione cum magno labore acquisierant,
ipse perfacile in brevi temporum
spatio sine conflictu, nullo contradicente,
possidenda perceperat. Quod autem circa
finem vitae dignitatibus nudatus, bonisque
omnibus spoliatus est, tentatio fuit, ut
credimus, non solum ad purgationem, sed,
quod majus est, ad probationem. Siquidem
hanc, ut ferunt, patientissime toleravit, in
adversis, sicut in prosperis gratiarum vota
persolvens, et ideo coronam vitae, quam
repromisit Deus diligentibus se, aut jam
accepit, aut absque dubio accepturus est.</i>
Ermanno Contratto <span class="fnote">[Hermannus Contractus, in Chron.]</span> scrive, essere stata
credenza d'alcuni ch'egli morisse
strangolato dai propri domestici. Non ci
è cosa più facile in somiglianti casi che
il sospettare e spacciar violenta la morte
d'un principe, quasichè Arnolfo si volesse
assicurare ch'egli mai non potesse
risorgere a contrastargli il regno. Venne
poi portato al monistero di Augia, e quivi
seppellito il corpo suo. Ma il fine di
questo imperadore fu il principio d'innumerabili
mali per l'Occidente cristiano,
che si scatenarono nella Germania,
nella Gallia e nell'Italia, e talmente vi
presero piede, che da lì innanzi per gran
tempo massimamente l'Italia andò di
male in peggio. Mercè del buon governo
degl'imperadori carolini avea la Lombardia
coll'altre vicine provincie goduta
per più di cento anni un'invidiabil pace;
ma eccoti entrar in essa la discordia e la
guerra; crescere da lì innanzi l'ignoranza
e la barbarie, e, quel che è peggio,
introdursi ne' popoli ed anche negli ecclesiastici
una sfrenata corruzion di costumi,
in guisa che troveremo, andando
innanzi, un secolo di ferro, e divenuti questi
paesi un emporio di calamità e di vizii.
Ora ecco come la vasta monarchia
de' Franchi, dopo la morte di Carlo il
Grosso, venne a dividersi in più pezzi.
<span class="pagenum" id="Page_863">[863]</span>
<i>Arnolfo</i>, siccome dicemmo <span class="fnote">[Annales Fuldenses Freheri.]</span>, s'impadronì
di tutta la Germania e di parte dell'antica
Lorena, e ne fu proclamato re.
<i>Lodovico</i> figliuolo di Bosone, ben assistito
dai suoi popoli e dalla regina <i>Ermengarda</i>
sua madre, tenne saldo il regno arelatense,
cioè la Provenza e la Borgogna
inferiore. Insorse un re nuovo, cioè <i>Rodolfo</i>,
figliuolo di Corrado e nipote di
un altro Corrado, che era stato fratello
dell'<i>imperadrice Giuditta</i>, duca della
Borgogna e marito d'<i>Adelaide</i> figliuola
di <i>Lodovico Pio</i> Augusto. Occupò questi
la Borgogna superiore, che abbracciava
gli Svizzeri, i Grisoni, i Vallesi,
Genevra e la Savoia, e si fece coronare
re da que' vescovi. Nella Francia occidentale,
voglio dir nella Gallia, dovette essere
un lungo dibattimento di consigli
per eleggere un nuovo re, stante l'essere
vivo <i>Carlo il Semplice</i>, figliuolo non so se
legittimo o illegittimo del re <i>Lodovico
Balbo</i>, ma in età non ancor atta al governo,
ed altri pretendenti per qualche attinenza
di sangue alla real casa di Carlo
Magno. Ma in fine <i>Odone</i>, chiamato <i>Eudes</i>
nella moderna lingua franzese, conte
di Parigi, figliuolo di <i>Roberto il Forte</i>,
conte d'Angiò e fratello di <i>Roberto II</i>,
cioè del propagatore della regnante oggidì
real casa di Francia, personaggio di
gran nome pel suo valore e per la difesa
dianzi fatta di Parigi, creduto anche da
alcuni scrittori figliuolo in seconde nozze
della suddetta Adelaide figliuola di Lodovico
Pio: questi, dico, siccome più utile
ai bisogni del regno, riportò il pallio, e
fu coronato re di Francia. L'autore degli
Annali freeriani scrisse ch'egli usurpò
la Gallia sino al fiume Loire, e l'Aquitania,
parlando in questa maniera a
tenore delle pretensioni di <i>Arnolfo re</i> di
Germania, il quale come discendente maschio
dei re carolini credeva di dover
succedere anche nella Gallia, ad esclusione
de' discendenti per via solo di donne.
Anzi venuta la state, esso re Arnolfo si
mise in procinto di muovere l'armi contro
<span class="pagenum" id="Page_864">[864]</span>
la Francia. A questo fine venne a
Vormazia, dove tenne una gran dieta;
ma, secondo i sopra allegati Annali, Odone,
<i>salubri utens consilio, contestans se
malle suum regnum gratia cum regis pacifice
habere, quam ulla jactantia contra
ejus fidelitatem superbire: veniensque humiliter
ad regem, gratanter ibi recipitur.
Rebus ab utraque parte, prout placuit,
prospere dispositis, unusquisque reversus
est in sua</i>. E Reginone <span class="fnote">[Rhegino, in Chronico.]</span>, scrittor di
questi tempi, dice che i Franzesi crearono
<i>Odone</i> re <i>cum consensu Arnulfi</i>: dalle
quali cose deducono i Tedeschi che intanto
si contentasse Arnolfo di quella
elezione, in quanto Odone gli dovette giurar
fedeltà ed omaggio. Non era per passarla
così bene <i>Rodolfo</i>, che, siccome dicemmo,
s'era fatto re della Borgogna
tras-jurana, perchè Arnolfo pieno di mal
talento contra di lui, venuto in Alsazia,
inviò un'armata per soggiogarlo. Scrive
Reginone che crebbe la collera di Arnolfo
contra di Rodolfo, perchè questi avea
mandate lettere per tutta la Lorena, che
s'era sottoposta ad Arnolfo, per eccitar
que' popoli a prendere lui per re. Ma
Rodolfo si salvò per le aspre montagne
del suo dominio; ed Arnolfo dipoi e
Zventeboldo suo figliuolo il perseguitarono
finchè ebbero vita. Il che non si accorda
coi suddetti Annali antichissimi
del Freero. Secondo la relazione d'essi,
<i>Rudolfus, inito consilio cum primoribus
Alamannorum, sponte sua ad regem</i> (Arnolfum)
<i>urbem Radasponam usque pervenit,
multaque inter illos convenienter
adunata, ipse a rege cum pace permissus,
sicuti venit, ad sua remeavit</i>. Potrebbe
essere che anche egli, dopo avere riconosciuto
il suo regno da Arnolfo, ottenesse
pace da lui; ma che dipoi insorgessero
fra loro motivi di discordia, i
quali non cessarono più, finchè visse Arnolfo,
pieno di mal talento contra di questo
re nell'anno 894.
</p>

<p>
Mi è convenuto di condurre il lettore
a conoscere lo smembramento della
<span class="pagenum" id="Page_865">[865]</span>
monarchia de' Franchi oltramonti, perchè
quegli affari, per quanto vedremo, hanno
gran connessione con quei della medesima
Italia. Vegniamo ora a noi, cioè all'Italia
stessa. Due erano i concorrenti
a questo regno, cioè <i>Berengario duca</i> del
Friuli e <i>Guido duca</i> di Spoleti. Berengario,
siccome abbiam già dimostrato, aveva
avuto per padre <i>Eberardo</i>, anch'esso duca
del Friuli, principe di gran valore e pietà;
e per madre <i>Gisla</i> figliuola di Lodovico
Pio. Questa parentela col sangue reale
di Francia porgeva a lui qualche titolo
per pretendere la corona del regno d'Italia.
Non son io peranche assai persuaso,
che Berengario fosse di nazione salica,
ossia franzese, perchè quantunque
suo padre avesse gran copia di beni in
Fiandra, pure ne possedeva anche in Lamagna
e in Italia, come apparisce dal suo
testamento <span class="fnote">[Apud Miraeum, Cod. Donat., cap. 15.]</span>, dove dona la libertà a
tutti i suoi servi. Dal panegirista di Berengario <span class="fnote">[Panegyr. Berengarii P. I, tom. 2 Rer. Ital.]</span>
<i>Guido</i> duca di Spoleti vien
chiamato <i>gallicus heros</i>, e <i>Berengario italicus
princeps</i>, con aggiugnere che Dio a
Berengario
</p>

<div class="poem">
<p><i>. . . . . Latium concessit avitum</i>.</p>
</div>

<p>
Quanto ad esso Guido, sappiam di certo
ch'egli era Franzese d'origine; e che
fosse anche parente dei re della schiatta
di Carlo Magno, se n'ha bastevol indizio,
ma senza sapersi la precisa catena di tal
parentela. Gli Annali del Freero <span class="fnote">[Annales Fuldenses Freheri.]</span> e di
Reginone <span class="fnote">[Rhegino, in Chron.]</span> il chiamano figliuolo di <i>Lamberto</i>,
anch'esso duca di Spoleti. Ma sembra
più degno in ciò di credenza, siccome
già accennai all'anno 880, Erchemperto <span class="fnote">[Erchempertus, Hist., cap. 58.]</span>
storico italiano e contemporaneo,
che cel rappresenta figliuolo di <i>Guido
seniore</i>, duca parimente di Spoleti.
Secondo questo autore, esso Guido, avuto
che ebbe sentore qualmente Carlo il
<span class="pagenum" id="Page_866">[866]</span>
Grosso era vicino agli ultimi respiri,
<i>cupiditate regnandi devictus, deceptusque
a contribulibus suis, relinquens Beneventanam
provinciam sibi subactam, et spolitensium
ducatum, abiit Galliam regnaturus</i>.
Come Guido avesse ridotto Benevento
sotto il suo dominio, nell'anno antecedente
si è veduto coll'autorità di Erchemperto.
Ma certamente <i>Ajone</i> era tornato
in possesso di quel principato. Se
si può prestar fede a Liutprando da Pavia <span class="fnote">[Liutprandus, Hist., lib. 1, cap. 6.]</span>,
storico del secolo susseguente,
passava fra questi due potenti principi
italiani, cioè fra esso <i>Guido</i> e <i>Berengario</i>,
una stretta amicizia, ed era seguita convenzion
fra loro, che qualora Carlo il
Grosso imperadore terminasse i suoi dì,
<i>Guido</i> si procaccerebbe il regno della
<i>Francia romana</i>, cioè della Gallia, così
appellata a differenza della Germania,
chiamata Francia tedesca ed orientale; e
resterebbe a <i>Berengario</i> il regno d'Italia.
Scrive inoltre esso Liutprando che <i>Guido</i>,
appena udita la morte dell'Augusto
Carlo, <i>Romam profectus est, et absque
Francorum consilio totius Franciae unctionem
suscepit imperii</i>. Di questa coronazione
romana di Guido niun altro storico
ha fatta menzione, e Dio sa se sussiste.
Tuttavia non è inverisimile, perchè Guido
era tutto di <i>papa Stefano V</i>, e, siccome
è detto di sopra, fu da lui adottato
per figliuolo. Colla sponda dunque del
romano pontefice, e tratto dalle speranze
che gli porgeva <i>Folco arcivescovo</i> di Rems
suo parente, il duca Guido se ne andò in
Francia colla bocca aperta, credendo
preparato per lui, o facile da acquistare
quel regno. Forse in quel capo, pieno
sempre d'ambiziosi disegni, v'era entrato
quello di conquistare prima la Francia,
per poter poi con quelle forze anche dispossessar
chi signoreggiava in Italia, ed
unir facilmente in questa maniera i due
regni. Intanto <i>Berengario duca</i> del Friuli,
trovandosi senza gagliardo alcuno competitore,
fu pacificamente eletto re d'Italia
da molti principi del regno. La città
<span class="pagenum" id="Page_867">[867]</span>
di Padova ha per buona fortuna a noi
conservato il panegirico di questo principe,
composto da un contemporaneo
poeta anonimo, dato alla luce da Adriano
Valesio, e da me ristampato nella mia
Raccolta <i>Rerum italicarum</i>. Un buon fanale
per questi tempi è quell'operetta,
benchè scura in alquanti siti. Ora da essa
impariamo che Berengario, pregato dai
baroni del regno italico, si portò a Pavia,
e quivi prese la corona del regno, certamente
per le mani di <i>Anselmo</i> arcivescovo
di Milano; e ci è permesso di credere
che allora si cominciasse ad usar la <i>corona
ferrea</i>, conservata tuttavia nella
basilica di san Giovanni Batista di Monza,
che divenne poi celebre ne' tempi susseguenti,
siccome ho dimostrato in una
mia dissertazione <span class="fnote">[Anecdot. Latin. tom. 2.]</span>. Così parla quell'anonimo
panegirista:
</p>

<div class="poem">
<p><i>His motus gressum precibus contendit ad urbem</i></p>
<p><i>Irriguam, cursim Ticini abeuntibus undis.</i></p>
<p><i>Sustulit heic postquam regale insigne coronam</i>, ec.</p>
</div>

<p>
Da' varii diplomi che restano del medesimo
re Berengario, alcuni de' quali ho anch'io
dati alla luce nelle mie Antichità italiane,
noi siam condotti a credere che nel
gennaio o febbraio del presente anno 888
Berengario salisse sul trono, e cominciasse
a numerare gli anni del regno d'Italia.
Da un suo diploma <span class="fnote">[Antiquit. Ital., Dissert. LXXIII.]</span> conceduto ad
<i>Angilberga imperadrice</i> vedova, si raccoglie
che nel dì 8 di maggio dell'anno presente,
egli dimorava in Pavia, correndo
l'<i>anno I del suo regno</i>. Ma non tutti i
principi e popoli dell'Italia concorsero
nell'elezione di Berengario, e nominatamente
son io di parere che i ducati insigni
di Spoleti e Camerino sospendessero il
loro assenso, nè volessero riconoscere
lui per re, finchè non apparisse se la fortuna
si dichiarava in favore del duca <i>Guido</i>,
che era passato in Francia. Gli Annali del
Freero <span class="fnote">[Annales Fuldens. Freheri.]</span> dicono ch'egli <i>Galliam belgicam</i>
<span class="pagenum" id="Page_868">[868]</span>
(cioè il regno della Lorena) <i>prout rex
habere proposuerat</i>. Il padre Daniello <span class="fnote">[Daniel, Hist. de France, tom. 2.]</span>
pretende che Folco arcivescovo di Rems,
già da noi veduto parente d'esso Guido,
avesse guadagnato a favore di lui alcuni
vescovi e signori dei reami della Borgogna
e Lorena; che perciò il medesimo
Guido giunto a Langres, si fece quivi coronare
da <i>Geilone vescovo</i> di quella città,
e ch'egli condusse seco un'armata dall'Italia.
Onde abbia preso tali notizie
questo scrittore nol so immaginare. Gli
autori da lui citati non ne parlano; e, per
attestato di Frodoardo <span class="fnote">[Frodoardus, Hist., lib. 4, cap. 5.]</span>, Folco protestava
di non aver promosso gli affari di
Guido. Molto meno si sa, perchè esso
padre Daniello francamente asserisse che
il duca Guido era figliuolo <i>di una figliuola
di Pippino re d'Italia</i>, figliuolo di Carlo
Magno. Nè sussiste, a mio credere, il dirsi
da Liutprando <span class="fnote">[Liutprandus, Hist. lib. 1, cap. 6.]</span>, che avendo Guido
mandato innanzi alla città di Metz un suo
scalco, per preparargli la tappa <i>more
regio</i>, quel vescovo fece una gran provvisione
di cibi; ma intendendo che lo
scalco d'ordine di Guido volea pochissima
provianda, una tale spilorceria gli
fece mutar pensiero di favorir Guido,
talmente che si dichiarò in favore d'Odone
conte, che poi fu eletto re. La città di
Metz riconosceva allora per suo signore
<i>Arnolfo re</i> di Germania, se è vero che
fosse quivi tenuto un concilio <span class="fnote">[Labbe, Concil., tom. 9.]</span> <i>anno
ab Incarnatione Domini nostri Jesu Christi
DCCCLXXXVIII, regni domni Arnulfi
gloriosissimi regis primo, die kalendarum
majarum</i>, o <i>martiarum</i>. E però nè a Guido
nè ad Odone potè essere favorevole
Roberto vescovo di quella città.
</p>

<p>
Quel che è fuor di dubbio, il <i>duca
Guido</i> chiarito fra poco delle vane speranze
che l'aveano condotto in Lorena,
<i>invisus et inauditus</i> dai suoi Franzesi,
come scrive Erchemperto, se ne tornò
mal contento in Italia. E giacchè non gli
<span class="pagenum" id="Page_869">[869]</span>
era riuscito di afferrar parte alcuna della
monarchia oltramontana de' Franchi,
cominciò a rivolgere tutti i suoi pensieri
alla conquista del regno d'Italia, e ad
abbattere il già divenuto re <i>Berengario</i>.
Questi intanto il meglio che poteva si andava
assodando nel nuovo suo regno;
ma era minacciato da <i>Arnolfo</i> re di Germania,
che già ammannito un possente
esercito, si disponeva a calare in Italia.
Berengario, per attestato degli Annali
del Freero <span class="fnote">[Annales Fuldenses Freheri.]</span>, <i>hoc praecavens, ne
italicum regnum cum tam valida manu
ingressuro perperam pateretur, missis ante
se principibus suis, ipse vero in oppido
tarentino</i> (ha da dire <i>tridentino</i>) <i>regi se
praesentavit. Ob id ergo et a rege est
clementer susceptus, nihilque ei ante quaesiti
regni abstrahitur. Excipiuntur Curtes
Navium, et Sagum</i>. Si può credere che
anche Berengario riconoscesse dal re
Arnolfo, come da suo sovrano, il regno
d'Italia. Vuole l'Eccardo <span class="fnote">[Eccard., Rer. German., lib. 31.]</span> che <i>Navium</i>
significhi una villa situata sopra di Trento,
ed appellata oggidì <i>la Nave</i>, e può
stare: ma non giù che <i>Sagum</i> diventasse
poi città, ora perduta, da cui trasse il suo
nome <i>Sagis</i>, picciolo porto di Comacchio
alle rive dell'Adriatico, appellato oggidì
<i>Porto di Magnavacca</i>. Non può stare che
Arnolfo si facesse cedere quel sito, troppo
lontano da' confini de' suoi stati. Arnolfo
se ne tornò indietro pel Friuli nella Carintia,
dove celebrò il santo Natale, ma
con una terribil perdita di cavalli, perchè
entrata fra essi un'epidemia, ne fece un
aspro macello. Io so che in questo medesimo
anno gli Annali suddetti del Freero
e Reginone (copiato poi da altri susseguenti
storici) mettono la guerra succeduta
fra esso <i>Berengario</i> re e <i>Guido</i> duca di
Spoleti, che assunse anch'egli il titolo di
re; e le due sanguinose battaglie, colle
quali questi due emuli si disputarono la
corona del regno d'Italia, prima ancora
che seguisse l'abboccamento suddetto fra
il re Arnolfo e Berengario. E che questi
<span class="pagenum" id="Page_870">[870]</span>
autori tedeschi non possano aver fallato
intorno a tali fatti, pare che non se ne
abbia a dubitare, dacchè anche Erchemperto <span class="fnote">[Erchempertus, Hist., cap 81 et 82.]</span>
storico italiano, il quale in questi
tempi appunto terminò la sua storia,
dopo avere scritto che l'armata navale
de' Greci diede una rotta a quella de' Saraceni
vicino allo stretto di Sicilia nel
mese di ottobre dell'anno 888, aggiugne
tosto: <i>Hoc etiam anno reversus
est Guido ad Italiam, quam principare
cupit; sed obtinere nequit. In Italiam
juxta civitatem brescianam cum Berengario
et ipso duce conflictu utriusque partis
acies crudeliter caesa est. Spolia autem
caesorum a Berengario recollecta sunt.
Pacti sunt tantum ad invicem usque in Epiphania,
quae celebratur VIII idus januarii.
Quum autem uterque se junxerint ad
pactum, vel ad bellandum, quod deinceps
egerunt, praesenti opusculo inseram.</i> Qui
finisce la storia di Erchemperto, con
lasciar noi al buio di quel che poscia avvenne.
Non si può negare: la storia d'Italia
è qui imbrogliata non poco. Due battaglie
senza dubbio si diedero da Guido a
Berengario; la prima svantaggiosa e l'altra
favorevole ad esso Guido. Per quanto
apparisce dal panegirista di Berengario,
passò non poco tempo fra l'una e l'altra.
Non so io immaginare che <i>Guido duca</i> di
Spoleti in un solo anno passasse in Francia,
o, per dir meglio, nel regno della
Lorena; quivi facesse maneggi per ottener
quella corona, e dopo aver raunato molte
brigate d'armati, ritornasse in Italia, e
potesse mettere insieme un esercito
per la prima giornata campale, e un
altro per la seconda. Quel che è più,
esso panegirista, autore se non contemporaneo,
che almeno gode la presunzione
d'essere stato non lievamente informato
di quegli affari, sembra dire,
che dopo essere stato eletto re Berengario,
egli si godette quasi un anno di
pace <span class="fnote">[Anonymus, in Paneg. Berengarii, P. I,
tom. 2 Rer. Ital.]</span>:
</p>

<p>
<span class="pagenum" id="Page_871">[871]</span>
</p>

<div class="poem">
<p><i>Annua vix toto rutilarunt sidera mundo</i></p>
<p><i>Pace sub hac.</i></p>
</div>

<p>
E però, ciò posto, cadrebbe la guerra
con amendue le battaglie suddette nell'anno
seguente 889. Ma perchè il suo dire
quasi un anno, ci lascia luogo a credere
ritornato Guido in Italia negli ultimi mesi
dell'anno presente; però mi figuro che gli
restasse tempo di dare prima del verno
una battaglia a Berengario. Confessa il
poeta suddetto, non sì tosto essere giunto
in Italia il duca Guido, che si diede ad
allestir un'armata d'Italiani. Alcune brigate
di Franzesi (l'abbiamo anche da
Liutprando) avea egli seco condotto in
Italia. <i>Camerinos atque Spoletinos, fiducialiter,
ut propinquos adiit</i>, dice lo stesso
Liutprando <span class="fnote">[Liutprandus, Hist., lib. 1, cap. 6.]</span>. <i>Berengarii etiam partibus
faventes, ut infidos, pecuniarum gratia
acquirit.</i> Aggiugne il poeta, che specialmente
la Toscana, la quale dianzi avea
giurata fedeltà a Berengario, ribellata
prese l'armi in aiuto di Guido. Nè è da
maravigliarsene. Quivi, siccome vedremo,
domina <i>Adalberto II</i> marchese e duca,
suo nipote.
</p>

<div class="poem">
<p class="i4"><i>. . . . . . . Mala fide recessit</i></p>
<p><i>Sed penitus Tyrrhena manus, hostesque protervos.</i></p>
<p><i>Exueltans in regna tulit.</i></p>
</div>

<p>
Potrebbono nondimeno tali parole
intendersi dei soli Spoletini, perchè essi,
come altrove ho detto, passavano allora
per popoli di Toscana. Lo stesso poeta
avea prima detto che Berengario ne' tempi
addietro
</p>

<div class="poem">
<p><i>. . . . . . stimolis quia mutos iniquis</i></p>
<p><i>Finibus absentes Gallos quaesivit Etruscis,</i></p>
</div>

<p>
con alludere alla guerra fatta nell'anno
883 da esso Berengario al ducato
di Spoleti per ordine di Carlo Grasso
Augusto. Con queste armi s'incamminò
contra del re <i>Berengario</i> il duca <i>Guido</i>.
Trovavasi allora Berengario nel distretto,
o nella città di Verona, trattando
<span class="pagenum" id="Page_872">[872]</span>
d'aggiustamento col re Arnolfo; del che abbiam
parlato di sopra.
</p>

<div class="poem">
<p><i>. . . . Princeps aberat, pacemque parabat</i></p>
<p><i>Imperio, Veronae Athesis, qua culta salubris</i></p>
<p><i>Irrigat.</i></p>
</div>

<p>
Però negli ultimi mesi dell'anno, e dopo
l'abboccamento fatto con Arnolfo, dovette
essere la mossa di Guido, incontro
al quale marciò Berengario con quante
forze anch'egli potè. Due senza dubbio furono
le battaglie, ed amendue sanguinosissime,
che seguirono fra questi due
competitori.
</p>

<p>
Se vogliam credere a Liutprando, la
prima fu alla Trebbia; fra pochi giorni
succedette l'altra nel bresciano; e in tutte
e due toccò a Berengario di soccombere.
Non la seppe giusta: cioè nell'ordine
di quelle giornate campali e nell'esito di
esse s'ingannò. Il primo fatto d'armi
tengo io che succedesse nel territorio di
Brescia, e questo nell'anno presente, e
colla peggio di Guido. L'altro nell'anno
susseguente, e colla peggio di Berengario.
Erchemperto, il quale, siccome abbiam
veduto di sopra, diede fine alla sua storia
sul finire dell'anno presente, non conobbe
se non una battaglia fra Berengario
e Guido; e questa accaduta nel contado
di Brescia; e in essa <i>caesorum spolia
a Berengario recollecta sunt</i>. Ciò vuol
dire che il cimento riuscì di maggior
vantaggio ed onore a Berengario.
Viene confermata la stessa verità dall'anonimo
panegirista, autore anch'esso degno
di gran riguardo. Dal suo racconto
apparisce che nel primo fatto d'armi non
riuscì già a Berengario di sconfiggere il
nemico, perchè la notte sopravvenuta
disturbò il corso della vittoria. Tuttavia
restò egli padrone del campo della battaglia:
laonde nel giorno appresso Guido
spedì ambasciatori a chiedergli la grazia
di poter dare sepoltura ai suoi morti, che
ascendevano ad alcune migliaia; e l'ottenne.
Non altro conflitto che questo penso io
che succedesse nel presente anno, perchè
vi volle non poco di tempo a reclutare ed
<span class="pagenum" id="Page_873">[873]</span>
aumentar le armate; e spezialmente asserendo
Erchemperto che restarono i due
emuli di fare un congresso nel dì della
Epifania per trattar di qualche maniera
di aggiustamento fra loro. Finchè non si
scuopra qualche diploma che ci faccia
veder Guido in Pavia nel fine di questo
anno, o nel principio del susseguente,
sembra più credibile ch'egli se ne impadronisse
dopo la seconda battaglia nell'anno
seguente. Mentre questi principi
contrastavano sì aspramente fra loro,
anche <i>Ajone principe</i> di Benevento era in
faccende contra de' Greci. Gli era venuto
fatto di ribellare ad essi il popolo di Bari
coll'uccisione del presidio, e di rimettere
quella città sotto il suo dominio.
Nella Cronichetta <span class="fnote">[Antiquit. Ital., Dissert. V.]</span> da me stampata altrove
sotto quest'anno si legge: <i>Perditio
fuit facta in Varo per Graecos</i>, cioè in
<i>Bari</i>. Diede anche aiuto ad <i>Atenolfo conte</i>
di Capoa, che si era sottomesso alla sua
signoria <span class="fnote">[Erchempertus, Hist., cap. 73, 75, 77 et 80.]</span>, con essere cagione che questo
principe non solamente ricuperò l'anfiteatro,
già ridotto in fortezza da <i>Atanasio
II</i> vescovo di Napoli, continuo martello
de' Capoani, ma anche diede una
rotta all'esercito di quel vescovo, con
che rintuzzò non poco l'insoffribile di lui
orgoglio. Fu forzato Atanasio a chiedere
pace; ma le paci di questo mal unto vescovo
fatte per un anno, non duravano
nè pur dodici giorni. E intanto i suoi
cari Saraceni abitanti al Garigliano, ovunque
loro piaceva, divoravano tutti i
contorni, nè davano esenzione alcuna
agli stessi Napolitani, permettendo Iddio
che costoro fossero il castigo di chi tutto
dì si serviva d'essi per infestare i suoi
vicini. Ora tornando al suddetto <i>Ajone
principe</i>, recatogli l'avviso che <i>Costantino
patrizio</i> e general de' Greci avea messo
l'assedio a Bari, colle sue milizie e
con un rinforzo de' Mori marciò per Siponto
in aiuto di quella città. Arditamente
attaccò la zuffa, e a tutta prima colla
strage di moltissimi Greci parve che la
<span class="pagenum" id="Page_874">[874]</span>
fortuna si dichiarasse in suo favore.
Quando eccoti sopraggiugnere Costantino
con tremila cavalli freschi, co' quali diede
una tal rotta ai Beneventani, che quasi
tutti vi rimasero o morti, o prigioni, e
lo stesso Ajone stentò a potersi ritirare
con pochi dei suoi in Bari. Cominciò egli
dipoi a tempestar con lettere <i>Atenolfo</i>
conte di Capoa per avere soccorso; ma
questi era di nuovo in rotta col suddetto
vescovo Atanasio, uomo di niuna fede;
e laddove in addietro i Napoletani si tenevano
sotto i piedi i miseri Capoani,
prevalendo ora questi, davano il guasto
a tutto il territorio di Napoli. Atenolfo
in vece di recar aiuto all'assediato Ajone,
stabilì una pace e lega col generale suddetto
de' Greci. Non dissomigliante successo
ebbero l'altre premure di Ajone
per avere dei rinforzi dai Galli, cioè dal
ducato di Spoleti e dai Saraceni. Quantunque
promettesse loro monti d'oro,
niuno si volle muovere per soccorrerlo,
in guisa che veggendosi beffato da tutti,
e troppo ridotto in angustie, gli convenne
capitolar coi Greci, e rendere loro la città.
Se ne tornò egli libero a Benevento
con grandi minacce contra di Atenolfo e
di <i>Maione abbate</i> di san Vincenzo di Volturno,
perchè l'avessero in tanta necessità
abbandonato e deluso. Secondo la
testimonianza del Dandolo <span class="fnote">[Dandol., in Chronico, tom. 12 Rer. Ital.]</span>, passò in
quest'anno all'altra vita <i>Giovanni doge</i>
di Venezia, in cui luogo fu concordemente
eletto doge <i>Pietro</i> tribuno, personaggio
di tutta bontà, che da <i>Leone imperador</i>
di Costantinopoli fu creato dipoi
<i>protospatario</i>.
</p>

<hr />
</div>

<div class="chapter">
<h2 class="hidden" id="DCCCLXXXIX">DCCCLXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCLXXXIX</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Stefano</span> V papa 5.</td>
  </tr>
  <tr>
    <td><span class="smcap">Berengario</span> re d'Italia 2.</td>
  </tr>
  <tr>
    <td><span class="smcap">Guido</span> re d'Italia 1.</td>
  </tr>
</table>

<p>
O non seguì il congresso di cui si
era convenuto fra il <i>re Berengario</i> e il
<i>duca Guido</i>; o se seguì, non ne risultò
accordo veruno, e fu perciò rimessa alla
<span class="pagenum" id="Page_875">[875]</span>
decision dell'armi la contesa del regno.
Accudirono dunque amendue questi
competitori nel verno e nella primavera
a rinforzar le loro armate: al che fu
necessario gran tempo, perchè Guido
fece venir di Francia non poche brigate
di combattenti. Veggonsi descritte dal
panegirista suddetto <span class="fnote">[Anonym., Panegyr. Berengar. P. I, tom. 2
Rerum Italic.]</span> le di lui schiere.
Cinquecento fanti, calati dalla Francia,
erano comandati da <i>Ascario</i> ossia <i>Anscario</i>
fratello di Guido. Menava trecento
cavalli <i>Gaussino</i>; altrettanti <i>Uberto</i>.
Seguitavano le milizie della Toscana, se
pure col nome di <i>tyrrhena juventus</i> non
vuole il poeta disegnare <i>Spoleti</i>. Venivano
appresso mille soldati di <i>Camerino</i>.
Poscia <i>Alberico</i> con cento pedoni, sperando
di acquistarsi tal merito, che ne
avesse poi in ricompensa il ducato di
Camerino. Concorse eziandio <i>Rinieri</i>
con altre soldatesche, e <i>Guglielmo</i> che
menava trecento corazze. Condottier di
altrettante era <i>Ubaldo</i>, che fu padre di
quel <i>Bonifazio</i> che noi vedremo a suo
tempo duca potentissimo di Spoleti e di
Camerino. Succederono in fine alcune
migliaia di gente avvezza non alle spade,
ma solo agli aratri. Tale era l'armata di
Guido. Ragunò anche Berengario quante
genti potè. <i>Gualfredo</i>, che era, oppure
che fu poi creato marchese del Friuli,
marciava alla testa di tremila Furlani.
Veniva poi <i>Unroco</i> con due altri fratelli,
tutti figliuoli di <i>Suppone</i> già duca di Spoleti,
e dipoi, secondo le apparenze, duca
di Lombardia, e suocero probabilmente
del re Berengario, conducendo mille e
cinquecento corazze. Marciavano <i>Leutone</i>
e <i>Bernardo</i> suo fratello con mille dugento
cavalli tedeschi. Poscia un <i>Alberico</i>
con cinquecento altri cavalli, forse anch'essi
tratti dalla Germania. Succedevano
poi altre soldatesche sotto il comando
di un <i>Bonifazio</i>, di un <i>Berardo</i>,
di un <i>Azzo</i> feroce e di un <i>Olrico</i>, che
era o fu poi marchese, e signoreggiava
presso all'Adriatico, oltre ad una gran
<span class="pagenum" id="Page_876">[876]</span>
folla di rustiche milizie. Non è a noi
possibile oggidì lo scifrare di quali città
o luoghi fossero tutti questi condottieri
d'armi. Attesta il suddetto poeta che in
quelle armate alcuni vescovi ancora si
trovarono maneggianti, in vece di pastorali,
spade e lance; ma per la riputazione
del sacro lor ministero non li
vuol nominare. Regnava tuttavia in questo
secolo un tale abuso, del quale s'è
parlato altrove. Si venne finalmente alla
seconda giornata campale, ma non già
sul bresciano, come pensò Liutprando,
ma, per quanto si può conghietturare, alla
Trebbia sul piacentino. Ho io dato alla
luce un diploma del medesimo Guido <span class="fnote">[Antiq. Ital., Dissert. XXXIV.]</span>,
scritto <i>IX kal. maii anno Incarnationis
Domini DCCCLXXXVIIII, Indictione VIII,
Actum Placentiae</i>. Potrebbe questo documento
comprovar ch'egli appunto si
trovasse in Piacenza nel dì 23 di aprile
di quest'anno, cioè prima o dopo il
sopraddetto conflitto, se non che abbiam
qui la <i>Indictione VIII</i> che non s'accorda
coll'anno 889, ed appartiene all'anno
susseguente, convenendo per altro
tutto il resto ad un autentico diploma.
E si osservi che quivi Guido conta già
l'<i>anno II del regno</i>: segno ch'egli, per
non essere da meno di Berengario, avesse
cominciato a dedurre il principio
del suo regno dalla morte di Carlo il
Grosso; ma forse fu dato quel diploma
solamente nell'anno appresso. Abbiamo
poeticamente descritto questo fatto d'arme,
che costò la vita a parecchie migliaia
di persone, dal panegirista di Berengario.
Ma chi ne bramasse una più minuta
ed esatta descrizione, non ha che a leggere
la storia di Spoleti di Bernardino
de' conti di Campello <span class="fnote">[Campelli, Istor. di Spoleti, lib. 9.]</span>, il quale, benchè
vivesse e scrivesse nell'anno 1672,
pure dovette aver la fortuna di trovarsi
presente, e di mirar tutte le circostanze
di quel sanguinoso conflitto, ch'egli credette
fatto sul bresciano, e ch'io più
verisimilmente tengo succeduto sul piacentino.
<span class="pagenum" id="Page_877">[877]</span>
Quantunque il poeta anonimo
nel panegirico di Berengario asserisca,
aver la notte fatto ritirare ai lor campi
le infuriate armate di Berengario e di
Guido; pure il suo silenzio e gli effetti
succeduti danno abbastanza ad intendere
che ne riportò la peggio Berengario.
Scrive Reginone <span class="fnote">[Regino, in Chronico.]</span>, che dopo insorta
la gara fra questi due principi, <i>tanta
strages ex utraque parte postmodum
facta est, tantusque humanus sanguis
effusus, ut juxta dominicam vocem, regnum
in se ipsum divisum, desolationis
miseriam paene incurrerit. Ad postremum
Wido victor existens, Berengarium regno
expulit</i>. Ma non sussiste che riuscisse a
Guido di cacciar Berengario fuori del
regno. Questi tenne sempre saldo il ducato
del Friuli, e fece sua residenza in
Verona. Soggiornava egli in questa medesima
città nel dì 10 di settembre del
presente anno, come costa da un suo
diploma ch'io ho pubblicato <span class="fnote">[Antiquit. Ital., Dissert. XVII.]</span>, le cui
note sono: <i>Data IV idus septembris anno
Incarnationis Domini DCCCLXXXVIII,
anno vero regni domni Berengarii gloriosissimi
regis II, Indictione VIII. Actum
Veronae</i>. Il truovo io anche in Cremona,
e padrone tuttavia di Brescia nel dì 18
d'agosto, ciò apparendo da un suo diploma
pubblicato dal Margarino, e dato
<i>XV kalendas septembris anno Incarnationis
Domini DCCCLXXXIX, anno vero
regni domni Berengarii II. Indictione VII</i>.
Liutprando <span class="fnote">[Liutprandus, Hist. lib. 1, cap. 6.]</span> attesta che nella seconda
battaglia, <i>quum maxima strages fieret,
fuga se se Berengarius liberavit</i>. Ragionevolmente
dunque si può credere che
dopo rimasto in questa campal giornata
depresso Berengario, venisse in mano
di Guido Pavia e Milano con altre città
della Lombardia.
</p>

<p>
Non ho io saputo intendere perchè il
padre Pagi <span class="fnote">[Pagius, in Annales Baron.]</span> parli delle due suddette battaglie
solamente all'anno 892. Senza
<span class="pagenum" id="Page_878">[878]</span>
qualche fatto d'arme non sarebbe entrato
Guido in possesso di Pavia e della
Lombardia. Ora noi abbiamo, che stando
esso Guido nella città di Pavia, avendo
fatta raunare in quella città una gran
dieta di vescovi delle città a lui suggette,
si fece solennemente eleggere re d'Italia.
L'atto di questa elezione si truova dato
alla luce nella mia Raccolta <i>Rerum italicarum</i> <span class="fnote">[Rerum Ital., P. I, tom. 2.]</span>,
e di nuovo nelle mie Antichità
italiche <span class="fnote">[Antiquit. Ital., Dissert. III.]</span>. Ricordano que' vescovi in
esso decreto <i>bella horribilia</i>, <i>cladesque
nefandissimas</i> fino allora succedute, e
tanti mali, che sarebbe impossibile il contarli
o scriverli. Aggiungono aver eglino
consentito di accettare per re Berengario
(senza nondimeno nominarlo) <i>volentes
nolentesque minis diversis et suasionibus
inretiti furtive ac fraudulenter</i>. Dicono di
più che i nemici, <i>superveniente perspicuo
principe Widone bis jam fuga lapsi, ut fumus,
evanuerunt</i>; il che è da temere che
fosse dettato dall'adulazione. Pertanto di
comun parere eleggono <i>praefatum magnanimum
principem Widonem ad protegendum
et regaliter gubernandum nos in regem
et seniorem</i>, ec., giacchè egli si è obbligato
di amare e di esaltar la santa
Chiesa romana, e di conservare i diritti
dell'altre chiese, e le leggi de' popoli, e
di non permettere le rapine, e di volere
la pace. Non si sa che il <i>re Guido</i> facesse
altra impresa in quest'anno, avendo egli
probabilmente atteso ad assicurarsi dei
voti favorevoli dei suddetti vescovi, e a
ridurre in suo potere quelle città della
Lombardia che tardavano ad umiliarsi
alla fortuna delle armi di lui. All'incontro
<i>Berengario</i> è da credere che si applicasse
tutto a fortificarsi in Verona, e a
cercar soccorsi dalla Germania, siccome
in fatti vedremo all'anno susseguente.
Nel presente la vedova imperadrice <i>Angilberga</i>
presentendo o temendo che <i>Arnolfo
re</i> di Germania meditasse d'impadronirsi
del regno d'Italia, ricorse a lui
affinchè le confermasse i beni da lei goduti
<span class="pagenum" id="Page_879">[879]</span>
in esso regno; e a tal fine spedì in
Germania <i>Ermengarda</i> sua figliuola, regina
di Provenza, vedova del re Bosone.
Vien rapportato dal Campi <span class="fnote">[Campi, Istor. di Piacenza, tom. 1 Append.]</span> quel diploma,
dato <i>II idus junii anno dominicae
Incarnationis DCCCLXXXIX, Indictione
VII, anno secundo piissimi regis Arnulfi.
Actum Forachen</i>. Ma Ermengarda
per altri più importanti affari s'era portata
in Germania, siccome vedremo. Abbiamo
accennato di sopra che circa questi
tempi si cominciarono a conoscere in
Germania e in Italia gli <i>Ungri</i>, o vogliamo
dire gli <i>Ungheri</i>. Ora si vuol aggiugnere
la terribile descrizione di questa fiera
nazione, che poi divenne il flagello dell'Italia,
a noi lasciata descritta da Reginone <span class="fnote">[Rhegino, in Chronico.]</span>
sotto quest'anno. <i>La ferocissima
gente</i>, dice egli, <i>degli Ungheri, più
crudel d'ogni fiera, non mai udita nè nominata
in Occidente ne' secoli addietro,
uscì dai regni della Scitia, cioè della Tartaria,
e dalle paludi del fiume Tanai. Costoro
non coltivano se non di rado la terra,
non hanno casa o tetto, non luogo stabile;
ma</i> (a guisa degli Arabi) <i>coi loro
armenti e colle loro gregge vanno qua e là
vagando, conducendo seco le mogli e i
figliuoli sopra le carrette coperte di cuoio,
delle quali in tempo di pioggia e di
verno si servono in vece di case. Gran
delitto è presso di loro il furto. Non appetiscono
l'oro e l'argento, come fan gli
altri uomini. Il loro piacere è nella caccia
e nella pesca. Si cibano di latte e miele.
Non usano vesti di lana, supplendo al bisogno
con pelli di fiere per guardarsi dai
freddi continui nelle loro contrade. Spinti
costoro fuori del proprio paese da altri Tartari
chiamati Pezinanti, perchè non bastava
alla cresciuta lor popolazione quella terra,
vennero nella Pannonia; e scacciati o sottomessi
gli Unni, appellati anche Avari</i>
(benchè Tartari anch'essi di nazione),
<i>s'impadronirono di quel regno: di là cominciarono
a far delle scorrerie nella Bulgaria,
nella Moravia e nella Carintia, uccidendo
<span class="pagenum" id="Page_880">[880]</span>
pochi colle spade, ma molte migliaia
di persone colle saette, scagliate da
loro con tal maestria, che difficilmente se
ne possono schivare i colpi. Non sanno
combattere da vicino in forma di battaglia.
Combattono a tutta corsa coi cavalli,
fingendo di quando in quando di fuggire, e
bene spesso quando talun si crede di averli
vinti, si truova più che mai in pericolo di esser
vinto.</i> Negli Usseri moderni, discendenti
da essi, dura anche oggidì parte di questi
loro costumi. Seguita a dire: <i>Vivono
a guisa di fiere, e non d'uomini; e fama
è che mangino carne cruda, e bevano sangue.
Inumani al maggior segno, in quei
cuori non entra compassione o misericordia
alcuna. Si radono il crine sino alla
cute. Con gran cura insegnano ai loro figliuoli
e servi l'arte del cavalcare e saettare.
Gente superba, sediziosa, fraudolenta;
e truovasi la medesima ferocia nelle
femmine che nei maschi: gente di poche
parole, ma di molti fatti.</i> Tali erano gli Ungri,
da' quali prese la Pannonia il nuovo
nome d'Ungheria, popolo nefando, la cui
crudeltà in breve si vedrà venir a desolare
il meglio dell'infelice Italia. Cedreno <span class="fnote">[Cedren., in Annal.]</span>
dà a questa barbarica nazione anche
il nome di <i>Turchi</i>, nome che si stendeva
a non poche popolazioni della Tartaria,
e si è udito già più volte ne' secoli
antecedenti.
</p>

<hr />
</div>

<div class="chapter">
<h2 class="hidden" id="DCCCXC">DCCCXC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXC</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Stefano</span> V papa 6.</td>
  </tr>
  <tr>
    <td><span class="smcap">Berengario</span> re d'Italia 3.</td>
  </tr>
  <tr>
    <td><span class="smcap">Guido</span> re d'Italia 2.</td>
  </tr>
</table>

<p>
Abbiamo da Ermanno Contratto <span class="fnote">[Hermann. Contractus, in Chron.]</span>
che in quest'anno <i>Arnolfo re</i> di Germania
<i>ex verbis apostolici obnixe rogatur, ut
Romam veniens Italiamque sub ditione
sua retinens, a tantis eam eruat tyrannis</i>.
Era <i>Stefano V</i> pontefice di rara virtù, e
non è improbabile che i malanni di Roma
per cagion dei Saraceni, e quei dell'Italia
per la guerra dei due re, il movessero
a procurar la venuta d'Arnolfo.
<span class="pagenum" id="Page_881">[881]</span>
Tuttavia sapendo noi quanta parzialità
egli nudrisse per <i>Guido</i> re d'Italia, con
apparenza ancora che coi suoi buoni uffizii
l'avesse egli aiutato a montare sul
trono, non pare sì facilmente da credere
l'invito che qui si suppone da lui fatto
ad Arnolfo di calare in Italia, e di levarla
di mano dei due nemici regnanti. Anzi
son io d'avviso che in questo racconto
v'abbia dell'errore, essendo ben vera la
chiamata, ma questa fatta nell'anno susseguente,
oppure nell'anno 893, siccome
vedremo, e non già nel presente; e da
<i>Formoso</i> papa, e non già da <i>Stefano</i>, tuttavia
vivente in quest'anno. Il continuatore
degli Annali di Fulda <span class="fnote">[Annales Fuldenses Freherii.]</span>, pubblicati
dal Freero, molto più antico di Ermanno
Contratto scrive sotto quest'anno,
ma fuor di sito, in parlando del re Arnolfo:
<i>A Formoso apostolico enixe rogatus
interpellabat</i> (scrivo <i>interpellabatur</i>)
<i>ut urbe Roma</i> (si scriva <i>urbem Romam</i>)
<i>domum sancti Petri visitaret, et Italicum
regnum a malis christianis, et imminentibus
Paganis ereptum ad suum opus restringendo
dignaretur tenere. Sed rex multimodis
caussis, in suo regno increscentibus
praepeditus, quamvis non libens, postulata
denegavit.</i> Copiò Ermanno Contratto queste
parole, ed anche egli intese di nominar
<i>Formoso</i> col nome di apostolico, e non
già di parlare di papa Stefano. Ora certo
è che <i>Formoso</i> solamente fu eletto romano
pontefice nell'anno seguente, e per
conseguente a quello si dee riferir l'invito
fatto al re Arnolfo: se pur non volessimo
immaginare che Formoso vescovo
in questi tempi di Porto, e non per
anche papa, avesse chiamato in Italia il
re Arnolfo, col quale egli manteneva buona
corrispondenza, ed era legato, siccome
vedremo, con parziale affetto. Ma,
siccome dissi, piuttosto nell'anno 893 si
adoperò papa Formoso per tirare in Italia
il re Arnolfo, e quivi perciò ne riparleremo.
Attestano gli Annali suddetti,
che trovandosi esso re Arnolfo in Forcheim
dopo Pasqua nel mese di maggio
<span class="pagenum" id="Page_882">[882]</span>
<i>ibi ad eum filia Hludovvici italici regis,
vidua Bosonis tyranni, magnis cum muneribus
veniens honorifice suscepta, ac ad
propria remissa est</i>. Ma neppure questo
fatto è rapportato al suo luogo. Da un diploma
d'esso Arnolfo, che io ho accennato
di sopra, abbiamo già appreso che la vedova
imperadrice <i>Ermengarda</i> si trovò
nell'anno precedente alla corte del re
Arnolfo in Forcheim. Il motivo del suo
viaggio e dei sontuosi regali portati al re
Arnolfo, fu il desiderio che <i>Lodovico</i> figliuolo
suo e di <i>Bosone</i>, già pervenuto ad
età convenevole per governar popoli,
assumesse il titolo di re del regno arelatense
ossia di Provenza, ch'ella fin qui
avea governato come tutrice a nome del
figliuolo. Non voleva ella far questo passo
senza licenza del re Arnolfo, principe
potentissimo, che manteneva pretensioni
sopra tutta la monarchia dei Franchi. E
siccome Odone in Francia ossia nella Gallia,
e Berengario in Italia, non si crederono
sicuri del possesso dei loro regni,
se prima non si furono accordati con esso
Arnolfo: così Ermengarda ricorse a
lui per avere il consentimento suo in
favore del figliuolo; con riconoscere anch'ella
il regno suddetto dipendente dalla
sovranità del re della Germania. Però tornata
ch'ella fu in Provenza, raunati i vescovi
e baroni del regno, fece solennemente
riconoscere per re, e coronar <i>Lodovico</i>
suo figliuolo.
</p>

<p>
L'atto di questa elezione e coronazione
si legge stampato nel corpo dei
concilii <span class="fnote">[Labbe, Concil., tom. 9.]</span>, e si dice fatta quella raunanza
e funzione anno <i>Incarnationis dominicae
DCCCXC, Indictione VII</i>, cioè o nel
fine del presente, o nel principio del corrente
anno. Si vede che il buon <i>papa
Stefano</i> con sue lettere aveva esortato
tutti i vescovi di quel regno a costituire
re Lodovico, <i>nipote</i> per via della madre di
<i>Lodovico II</i> imperadore, al quale, come
protestano que' prelati e baroni <i>praestantissimus
Carolus</i> (il Grosso) <i>Imperator
jam regiam concesserat dignitatem</i> (nell'anno
<span class="pagenum" id="Page_883">[883]</span>
887), <i>et Arnulfus, qui successo
ejus extitit, per suum scriptum, perque
suos sagacissimos legatos, Reoculfum</i> (oppure
<i>Theodolfum</i>) <i>videlicet episcopum, et
Bertaldum fomitem, fautor regni, auctorque
in omnibus esse comprobatur</i>. Degne
son di annotazione tutte queste notizie,
per intendere come i re della Germania
acquistassero e mantenessero dipoi la
loro superiorità nel regno arelatense, e per
conoscere questo <i>Lodovico</i> re per tempo,
di cui la storia d'Italia avrà da parlare non
poco, andando innanzi. Cosa operassero
in quest'anno in Italia i due emuli re <i>Berengario</i>
e <i>Guido</i>, difficilmente si può ricavar
dalla storia assai digiuna in questi
tempi delle cose nostre, e specialmente
difettosa per la cronologia. Abbiamo
presso l'Ughelli <span class="fnote">[Ughell., Ital. Sacr., tom. 2 in Episcop.
Faesulan.]</span> un diploma del re
Guido, dato <i>VII kalendas junii, anno dominicae
Incarnationis DCCCXC, Indictione
VIII, anno domno Widone rege in
Italia regnante primo. Actum in taurinensi
comitatu</i>. Cosimo della Rena <span class="fnote">[Rena, Serie de' duchi della Toscana, p. 122.]</span> scrive
che nell'originale di questo documento
da lui veduto si legge <i>Indictione VII</i>, e
che, ciò non ostante, torna esso nell'anno
890: cosa ch'io non so intendere.
Quando veramente appartenga all'anno
stesso 890, si vede che Guido metteva il
principio del suo regno nell'889, e non
già nell'888, come pare che risulti da un
altro, da me citato di sopra. Ora in questo
diploma dice il re Guido: <i>Quia Adalbertus
dilectus nepos noster et marchius,
deprecatus est celsitudinem nostram, ut
Zenovio sanctae ecclesiae fesulanae episcopo</i>,
ec. Certo è che qui si parla di
<i>Adalberto II</i> marchese e duca della Toscana.
Noi già vedemmo suo padre <i>Adalberto
I</i> marito di <i>Rotilde</i>, sorella di Lamberto
duca di Spoleti in un documento dell'anno
884. Convien credere che quando
fu dato il diploma suddetto dal re Guido,
fosse già mancato di vita esso <i>Adalberto I</i>,
con succedergli nella Marca e nel ducato
<span class="pagenum" id="Page_884">[884]</span>
della Toscana <i>Adalberto II</i>, di cui parla qui
il re Guido. E con ciò si conferma che lo
stesso re <i>Guido</i> fu fratello di <i>Lamberto</i> e
di <i>Rotilde</i>, e figliuolo d'un altro <i>Guido</i>.
Trovo io il re <i>Berengario</i> in Verona nel
dì 20 d'ottobre dell'anno presente, ciò
apparendo da un suo diploma originale
da me veduto nell'archivio del capitolo
de' canonici di Reggio <span class="fnote">[Antiquit. Ital., Dissert. LXVII.]</span>. Esso fu dato
<i>decima tertia kalendas novembris anno Incarnationis
Domini DCCC et XC, anno vero
regni domni Berengarii gloriosissimi regis
III, Indictione IX</i>. Mancò di vita in
quest'anno <i>Aione principe</i> di Benevento,
se vogliam credere ai conti di Lupo protospata <span class="fnote">[Lupus Protospata, in Chron. apud Peregr.]</span>;
e lasciò per suo successore
<i>Orso</i> suo figliuolo, e non già suo fratello,
ma di età non per anche atta al governo.
</p>

<hr />
</div>

<div class="chapter">
<h2 class="hidden" id="DCCCXCI">DCCCXCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXCI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Formoso</span> papa 1.</td>
  </tr>
  <tr>
    <td><span class="smcap">Guido</span> imperadore 1.</td>
  </tr>
  <tr>
    <td><span class="smcap">Berengario</span> re d'Italia 4.</td>
  </tr>
</table>

<p>
Quale stretta corrispondenza passasse
fra papa <i>Stefano</i> e <i>Guido</i> re d'Italia,
l'abbiam già veduto di sopra. Seppe ben
profittar Guido di questo favorevol vento;
e però nulla paventando dalla parte di
Berengario, scemato troppo di forze,
s'inviò a Roma, e da esso papa impetrò
d'essere creato e incoronato imperador
de' Romani nell'anno presente, e non già
nel seguente, come immaginò il cardinal
Baronio <span class="fnote">[Baron., Annales. Eccl., ad ann. 892.]</span> con altri. Il preciso giorno
della sua coronazione, già dottamente
avvertito dal Sigonio <span class="fnote">[Sigonius, de Regno Ital., lib. 5.]</span>, fu il dì 21 di
febbraio, ciò costando da un suo diploma
da lui veduto, e poi pubblicato dall'Ughelli <span class="fnote">[Ughell., Ital. Sacr., tom. 2 in Episcop.
Parmens.]</span>,
e da un altro da me <span class="fnote">[Antiquit. Italic., Dissert. III et XXX.]</span> dato alla
luce, in cui Guido conferma ad <i>Ageltruda</i>
imperadrice sua moglie, sorella del
suddetto <i>Ajone</i> principe di Benevento, e
<span class="pagenum" id="Page_885">[885]</span>
per conseguente figliuola del fu parimente
principe <i>Adelgiso</i>, tutti i beni a lei appartenenti
o per eredità o per donazione
sua. Fu dato questo diploma <i>kalendas
martii, Indictione VIII, anno Incarnationis
Domini DCCCXCI, regnante domno Widone
in Italia anno regni ejus III, imperii illius
die prima. Actum Roma</i>. Abbiamo anche
pubblicata dal Campi <span class="fnote">[Campi, Istor. di Piacenza, tom. 1, Append.]</span> una bolla del
medesimo <i>papa Stefano</i> con cui sono
confermati a <i>Bernardo vescovo</i> di Piacenza
tutti i suoi privilegii e diritti. Fu essa scritta
<i>per manum Anastasii regionarii et scriniarii
sanctae romanae Ecclesiae in mense februarii,
Indictione nona. Data IV kalendas
martias per manum Zachariae primicerii
sanctae sedis apostolicae, imperante domno
piissimo Augusto Wido a Deo coronato,
magno, pacifico imperatore anno primo, et
post consulatum ejus anno primo, Indictione
nona</i>, cioè nell'anno presente, e nel
dì 26 di febbraio. Altre pruove ci sono
che in quest'anno e mese ci fan conoscere
indubitata la coronazione imperiale di
Guido. Veggasi ancora uno strumento pisano,
da me riferito altrove <span class="fnote">[Antiq. Ital., tom. 3, pag. 1039.]</span>. Nella bolla
di piombo pendente dai suoi diplomi, da me
veduta, si mira nell'una parte il suo busto
col capo coronato e con lo scudo, e
all'intorno WIDO IMPERATOR AVG.; e
nell'altra RENOVATIO REGNI FRANC.:
dal che era ben lontano questo imperadore,
neppur signore di tutta l'Italia. Se
gli andavano bene gli affari, fors'egli avea
la mira di far delle conquiste anche in
Francia, siccome apparisce dalle lettere di
<i>Folco arcivescovo</i> di Rems <span class="fnote">[Frodoardus, Hist., lib. 4, cap. 5.]</span>. E correa
voce in Francia che questo prelato, benchè
si mostrasse tutto favorevole a Carlo
il Semplice, pure tenesse segreta corrispondenza
con esso Guido imperadore
per tirarlo in Francia. Ma dopo questa
funzione pochi mesi sopravvisse il buon
papa <i>Stefano V</i>, certo essendo che egli
passò nell'anno presente ad una vita
migliore. Era in questi tempi sconcertata
<span class="pagenum" id="Page_886">[886]</span>
di molto la buona armonia del clero e
popolo romano per le due potenti fazioni
che vi predominavano, cominciate negli
anni addietro. Abbiamo da Liutprando <span class="fnote">[Liutprandus, Hist. lib. 1, cap. 9.]</span>
che seguì non lieve scisma nell'eleggere
il novello papa. Concorse l'una parte del
clero e popolo nella persona di <i>Sergio</i> diacono
della Chiesa romana; ma allorchè
egli saliva all'altare per essere consecrato,
la contraria parte prevalendo, violentemente
lo scacciò, e fece consecrar <i>Formoso
vescovo</i> di Porto, da loro eletto e stimato
assai <i>pro vera religione, divinarumque Scripturarum
et doctrinarum scientia</i>. Ma s'inganna
Liutprando. Questa elezione e caduta
di Sergio accadde solamente nell'anno
898, siccome vedremo. Liutprando
prende non pochi altri abbagli negli avvenimenti
di questi tempi, perchè non succeduti
ai suoi giorni. Ora noi troviam qui divisi i
giudizii dei posteri. Il cardinal Baronio <span class="fnote">[Baron., Annal. Eccl.]</span>
è tutto per <i>Formoso</i>, esaltando le sue
molte virtù, e credendolo indebitamente
già scomunicato da papa <i>Giovanni VIII</i>.
Il padre Mabillone <span class="fnote">[Mabill., Saecul. V Benedict.]</span> ed altri nol sanno
credere esente da colpa, perchè adducono
i motivi di quella scomunica, che non
erano noti ai tempi del cardinal Baronio.
Certamente pare che non mancasse l'ambizione
di gustar in Formoso gli ornamenti
della religione e della sacra letteratura,
commendata in lui da Liutprando
e da altri. Nè lasciò il partito contrario
di fargli guerra, finchè egli visse, e peggio
dopo la sua morte, siccome vedremo.
Il suo avversario Sergio, non credendosi
sicuro in Roma, si rifugiò in Toscana
sotto l'ali di <i>Adalberto II duca</i> e marchese
di quella provincia.
</p>

<p>
In quest'anno, se vogliamo stare
all'opinione dell'Eccardo e d'altri, venne
in Italia <i>Zventebaldo</i>, spedito con un
esercito dal <i>re Arnolfo</i> suo padre in aiuto
del <i>re Berengario</i>, che si trovava a mal
partito; e fu assediata da essi, ma indarno,
Pavia. Secondo me, appartiene un
<span class="pagenum" id="Page_887">[887]</span>
tal fatto all'anno 893, dove ne parleremo.
Pretende l'Eccardo che il suddetto
Zventebaldo abbandonasse l'assedio di
quella città nel mese di marzo del corrente
anno, perchè il panegirista di Berengario <span class="fnote">[Anonym., Paneg. Bereng. P. I, tom. 2
Rer. Italic.]</span>
scrive che questo giovane
principe chiamato da lui <i>Sinibaldo</i> alla
maniera degl'Italiani,
</p>

<div class="poem">
<p><i>It monitu regis patrias Sinibaldus ad oras:</i></p>
<p><i>Tertia vix lunae se cornua luce replerant.</i></p>
</div>

<p>
Non appartengono a quest'anno quei
versi, siccome dirò più abbasso; e poteva
accorgersene lo stesso Eccardo al
considerare che <i>Guido</i> fu coronato imperadore
in Roma nel dì 21 febbraio del
presente anno, e trovandosi colà, non
poteva essere in Pavia, che fu assediata
di febbraio; e noi sappiamo da Liutprando
e dal panegirista suddetto che Guido
in persona sostenne quell'assedio, e però
non può essere succeduto nell'anno
presente. Riportò bensì in quest'anno il
re Arnolfo un'insigne vittoria contra
de' Normanni. Reginone scrive che <i>ex
innumerabili multitudine vix residuus
fuit qui ad classem adversum nuncium
reportaret</i>. Non c'è obbligazione di credergli
tutto questo gran flagello. Per la
morte di <i>Ajone principe</i> di Benevento
restò quel principato in una somma debolezza
con rimanere nelle mani di <i>Orso</i>
suo figliuolo, inetto al governo, perchè
fanciullo di soli sette anni. Di questa
svantaggiosa situazione de' Beneventani
ben consapevoli i Greci, non istettero
colle mani alla cintola, bramosi ancora
di far vendetta della guerra lor fatta
dal defunto Ajone <span class="fnote">[Anonymus Salernitan., apud Peregrin.
P. I, tom. 2 Rer. Ital.]</span>. Avea poco dianzi
<i>Leone il Saggio imperador</i> d'Oriente
spedito per generale delle sue armi in
Italia <i>Simbaticio</i>, appellato da Leone Ostiense <span class="fnote">[Leo Ostiensis, Chronic., lib. 1, cap. 49.]</span>
<i>imperialis protospatarius, et
<span class="pagenum" id="Page_888">[888]</span>
stratigo Macedoniae, Thraciae, Cephaloniae,
atque Langobardiae</i>. Davano i Greci
il nome di <i>Lombardia</i> a quel tratto di
paese ch'essi possedevano in Calabria e
nella Puglia, e in altri siti del regno ora
di Napoli. Ora costui mise l'assedio nel
dì 13 di luglio dell'anno presente alla
città di Benevento, ben conoscendo che
l'<i>imperador Guido</i>, troppo impegnato
nella Lombardia maggiore per la guerra
tuttavia durante contra di Berengario,
non avrebbe mosso un dito per disturbar
quell'impresa. Fecero una lunga e
vigorosa resistenza i Beneventani; ma
in fine, perchè non aveano forze da poter
fare sloggiare i Greci, nè altronde
speravano aiuto, lusingati ancora dalle
promesse di un soave trattamento, che
Simbaticio andava loro con segrete ambasciate
facendo penetrare: capitolarono
la resa della città, dove pacificamente
entrarono i Greci nel dì 18 d'ottobre,
divenendo padroni di tutte le dipendenze
di quel principato. In quest'anno ancora,
per attestato del Dandolo <span class="fnote">[Dandul., in Chronic., tom. 12, Rer. Ital.]</span>, <i>Pietro
doge</i> di Venezia avendo spedito a Pavia
i suoi ambasciatori a Guido Augusto, <i>ab
eo obtinuit privilegium in ea forma, qua
praedecessores sui imperatores ducibus
Venetiarum retroactis temporibus concesserant</i>.
Fu rapportato dal cardinal Baronio
e dal padre Mabillone un diploma
di Guido Augusto, dato in questo anno
nel dì primo o nel dì 15 di novembre
in Balva, città allora del ducato di Spoleti,
dove era egli capitato, <i>e Benevento
redeuntes nostra cum conjuge</i>, la quale
gli partorì <i>Lamberto</i> suo figliuolo, che vedremo
imperadore nell'anno seguente:
per la qual grazia a lui conceduta da
Dio egli dona al monistero volturnense
una chiesa, e tanto oro quanto pesa il
real fanciullo <span class="fnote">[Chron. Volturnens., P. II, tom. 1, Rer. Ital.
pag. 430.]</span>. Ho io prodotto alcune
difficoltà intorno a questo documento,
il quale, quando mai si supponesse nato
<i>Lamberto</i> in quest'anno, vien certamente
<span class="pagenum" id="Page_889">[889]</span>
da me creduto aprocrifo, perchè molto
prima era venuto alla luce questo
principe; oltre di che, non potè Guido
tornare in tempi tali da Benevento che
era in mano de' Greci.
</p>

<hr />
</div>

<div class="chapter">
<h2 class="hidden" id="DCCCXCII">DCCCXCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCCXCII</span>. Indizione <span class="scp">X</span>.</td>
  </tr>
  <tr>
    <td><span class="smcap">Formoso</span> papa 2.</td>
  </tr>
  <tr>
    <td><span class="smcap">Guido</span> imperadore 2.</td>
  </tr>
  <tr>
    <td><span class="smcap">Lamberto</span> imperadore 1.</td>
  </tr>
  <tr>
    <td><span class="smcap">Berengario</span> re d'Italia 5.</td>
  </tr>
</table>

<p>
Non sembra già che <i>Formoso papa</i>
fosse molto portato in favore di <i>Guido
imperatore</i>; anzi, se dobbiamo credere al
continuator degli Annali di Fulda <span class="fnote">[Annales Fuldenses Freheri.]</span>,
pubblicati dal Freero, le cui parole ho
citate all'anno 890, egli non fu sì tosto
papa che invitò il re Arnolfo a calare
coll'armi in Italia per liberarla dai cattivi
<i>cristiani</i>, ossia dai <i>tiranni</i>, come
scrive Ermanno Contratto <span class="fnote">[Hermannus Contract., in Chron.]</span> cioè da
Guido e da Berengario, la nimicizia e
guerra de' quali si tirava dietro la desolazion
di buona parte delle contrade italiane.
Ma probabilmente un tale invito
è da riferire all'anno seguente. Contuttociò
dovette questo pontefice accomodarsi
alle vicende e circostanze de' tempi.
Allorchè egli salì sulla cattedra di san
Pietro, trovò già creato imperador dei
Romani <i>Guido</i>, cioè chi in questi tempi
esercitava giurisdizione sovrana in
Roma stessa e negli altri stati della
Chiesa romana. Però non potè negare
ad esso Guido Augusto di dichiarare
collega nell'imperio e di ornare colla
corona imperiale <i>Lamberto</i>, figliuolo assai
giovane del medesimo Guido. Le note
cronologiche di varii diplomi dati da
esso Lamberto in compagnia del padre,
oppure da lui solo, ci guidano a conoscere
che la di lui assunzione e coronazione
seguì senza fallo nel presente anno:
il che parimente si vede confermato
dall'autore della Cronica casauriense <span class="fnote">[Chron. Casaurienses, P. II, tom. 2 Rer. Ital.]</span>.
<span class="pagenum" id="Page_890">[890]</span>
Del giorno preciso in cui gli fu conferita
la corona augustale, ho io fatta ricerca
nelle Antichità italiche <span class="fnote">[Antiquit. Ital., Dissert. V et XXXIV.]</span>, e benchè
non l'abbia potuto con sicurezza
accertare, tuttavia da un placito lucchese
riferito dal Fiorentini <span class="fnote">[Fiorentini, Memor. di Matilde, lib. 3.]</span> si può ricavare
ch'egli prima del giorno quarto
di marzo conseguisse il titolo d'imperadore.
Fu scritta quella carta <i>anno imperii
domni Lamberti sexto, IV die mensis
martii, Indictione XV</i>, cioè nell'anno
897: note indicanti che prima del
dì IV di marzo dell'anno corrente, dovette
essere conferito a Lamberto in
Roma il diadema imperiale. Ma avendo
io quivi citato un'altra carta prodotta
dall'Ughelli <span class="fnote">[Ughell., Ital. Sacr., tom. 5, in Append. ad
Episcop. Aprut.]</span>, e scritta in <i>anno quinto
Lamberti imperatoris, mense martio, per
Indictione XV</i>, cioè nel medesimo anno
897, per accordar questo con quel
documento si truova qualche difficoltà.
Vegga chi vuole la suddetta mia Dissertazione <span class="fnote">[Antiquit. Ital., Dissertat. VIII.]</span>
nelle Antichità italiane. Aggiungo,
vedersi un diploma <span class="fnote">[Ibidem, Dissert. XXIX.]</span> di Guido
Augusto suo padre, dato in Rosselle di
Toscana nel dì 15 di settembre dell'anno
presente, senza che vi si legga l'anno
dell'imperio di Lamberto: il che non
ben s'accorda col suddetto supposto.
All'incontro ho io prodotto un altro
diploma <span class="fnote">[Ibidem, Dissert. VI.]</span> dell'archivio del monistero
di santo Ambrosio di Milano, scritto
<i>kalendis mali, Indictione X, anno Domini
DCCCXCII. Imperante domno Widone
imperatore, regni ejus III, imperii illius II,
anno Lantberti imperatoris I. Actum Ravenna</i>:
dove probabilmente, tornando da
Roma, si trovarono questi due Augusti.
Finalmente accennerò all'anno 895 un
privilegio d'esso Lamberto, per cui apparisce
che nel febbraio di quest'anno
egli contava l'<i>anno primo</i> del suo imperio.
</p>

<p>
<span class="pagenum" id="Page_891">[891]</span>
</p>

<p>
Dissi già che <i>Odone</i> conte di Parigi
era stato eletto ed accettato dai popoli
della Gallia, ossia della Francia occidentale,
per loro re, a riserva dell'Aquitania
che gli fu contraria. Era egli intento
a ridur colla forza anche gli Aquitani
alla sua ubbidienza, quando nel dì 28 di
gennaio di quest'anno <i>Foco arcivescovo</i>
di Rems, avendo commossa a ribellione
non poca parte dei baroni franzesi, dichiarò
e coronò re di quel regno <i>Carlo
il Semplice</i>, figliuolo del re <i>Lodovico
Balbo</i>. Si cominciò pertanto, non meno
in quel paese, che si facesse in Italia, a
guerreggiar fra i due pretendenti, e nell'uno
e nell'altro regno a verificarsi il
detto del Salvatore, che <i>regnum in se divisum
desolabitur</i>. In una delle sue lettere
citata da Frodoardo <span class="fnote">[Frodoardus, Hist. Remens., lib. 4, cap. 5.]</span>, scrive il suddetto
Folco arcivescovo, avere i suoi nemici
sparsa voce ch'egli avesse intavolata
quella ribellione e alzato al trono
il giovanetto Carlo, per poi introdurre
con tal pretesto in quel regno <i>Guido
imperadore</i>, con cui veramente era
Folco anima e corpo, e strettamente
unito di parentela. Ma egli protesta che
questa è un'indegna calunnia, nè essere
un par suo, siccome uomo d'onore e
nobilmente nato, capace di una cabala
sì fatta. Furono poi cagione le funeste
dissensioni di Guido e Berengario in Italia
che i popoli italiani cominciarono
circa i tempi presenti a fortificar le loro
città e castella, poichè per la pace sì lungamente
conservata in queste contrade
sotto gl'imperadori carolini, i più viveano
alla spartana. Ciò si raccoglie dall'esempio
di Modena, nella quale <i>Leodoino
vescovo</i> fece far varie fortificazioni alle
porte, e nuovi bastioni ben provveduti
d'armi, non già contra i padroni, cioè
contra di Guido e di Lamberto Augusti
qui allora signoreggianti, ma per difesa
de' proprii cittadini, come costa dall'iscrizione
da me riferita altrove <span class="fnote">[Antiquit. Italic., Dissert. I.]</span>, dove
son questi versi:
</p>

<p>
<span class="pagenum" id="Page_892">[892]</span>
</p>

<div class="poem">
<p>HIS TVMVLVM PORTIS ET ERECTIS AGGERE VALLIS,</p>
<p>FIRMAVIT, POSITIS CIRCVM LATITANTIBVS ARMIS,</p>
<p>NON CONTRA DOMINOS ERECTVS CORDA SERENOS,</p>
<p>SED CIVES PROPRIOS CVPIENS DEFENDERE TECTOS.</p>
</div>

<p>
Leggasi nella Cronica del monistero
di Volturno <span class="fnote">[Chron. Volturnens., P. II, tom. I, Rer. Ital.]</span> un privilegio conceduto
a <i>Maione abbate</i> di quel sacro luogo da
<i>Giorgio</i> protospatario imperiale e stratigo
(cioè general dell'armi) della Cefalonia
e Lombardia, a nome dei serenissimi
imperadori, cioè di <i>Leone</i> ed <i>Alessandro</i>
imperadori d'Oriente. In fine si scorge
che anche egli, come era in uso di varii
principi di allora, dice di aver bollato
quel decreto con <i>bolla di piombo, mense
augusti, decima Indictione</i>. Di questo
Giorgio patrizio, che succedette a <i>Simbaticio</i>
conquistatore nel precedente anno
di Benevento, fa menzione, oltre all'Anonimo
salernitano, una Cronichetta <span class="fnote">[Rer. Ital., P. I, tom. 2, pag. 279 et 291.]</span>
data alla luce da Camillo Pellegrino, con
aggiugnere ch'egli o nel presente o nel
susseguente anno andò a mettere l'assedio
a Capoa; ma questa si dovette bravamente
difendere, nè si sa ch'egli se ne
impossessasse. Riferisce il padre Pagi <span class="fnote">[Pagius, ad Annales Baron.]</span>
a quest'anno le due sanguinose battaglie
succedute fra i re <i>Berengario</i> e <i>Guido</i>, di
sopra da noi vedute all'anno 888 ed 889.
Non si può mai credere che Guido, da
noi veduto negli anni addietro signoreggiante
in Pavia e nella maggior parte
della Lombardia, se ne fosse impadronito
senza colpo di spada, e che si fosse differito
fino a questi dì il provar le loro forze
in qualche campale giornata. Oltre di
che, Erchemperto ed altri storici si truovano
contrarii ad una tale opinione. Vero
è aver papa Formoso, per relazione di
Frodoardo <span class="fnote">[Frodoardus, Hist. Remens., lib. 4, cap. 2.]</span>, significato a Folco arcivescovo
di Rems, che era per tenere un
concilio generale in Roma <i>die kalendarum
martiarum Indictionis decimae</i>, cioè
<span class="pagenum" id="Page_893">[893]</span>
nell'anno presente, se pure non fu nel
seguente, perchè si legge <i>Indictionis undecimae</i>
nel testo pubblicato nella biblioteca
de' Padri <span class="fnote">[Bibliotheca Patr., tom. 17.]</span>. <i>In quibus literis fatetur,
Italiam tunc semel et secundo horrida
bella perpessam, et paene consumtam</i>: le
quali parole cita il padre Pagi in confermazione
della sua credenza. Ma da queste
nulla si può conchiudere, perchè nei
correnti tempi ancora continuò più che
mai un'arrabbiata guerra fra questi due
competitori. E noi vedremo all'anno seguente
ridotto a sì mal termine Berengario,
che fu costretto a cercar soccorso
da Arnolfo re di Germania. Fra le leggi
longobardiche <span class="fnote">[Rer. Ital., P. II., tom. 1.]</span> se ne leggono alcune
di <i>Guido</i> imperadore. Probabilmente furono
fatte e pubblicate in quest'anno
nella dieta generale degli Stati.
</p>

<hr />
</div>

<div class="chapter">
<h2 class="hidden" id="DCCCXCIII">DCCCXCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCCXCIII</span>. Indizione <span class="scp">XI</span>.</td>
  </tr>
  <tr>
    <td><span class="smcap">Formoso</span> papa 3.</td>
  </tr>
  <tr>
    <td><span class="smcap">Guido</span> imperadore 3.</td>
  </tr>
  <tr>
    <td><span class="smcap">Lamberto</span> imperadore 2.</td>
  </tr>
  <tr>
    <td><span class="smcap">Berengario</span> re d'Italia 6.</td>
  </tr>
</table>

<p>
Uomo inquieto e maligno era in questi
tempi <i>Zventebaldo duca</i> della Moravia,
chiamato anche re da talun degli storici.
Di più benefizii l'avea colmato <i>Arnolfo re</i>
della Germania, massimamente con dargli
in feudo la Boemia. Scoprì costui nell'anno
presente il suo mal talento contra
dello stesso suo benefattore, laonde
fu obbligato Arnolfo ad impugnar la spada
per mettere in dovere l'ingrato. Ma
non parendo a lui d'aver forze sufficienti
per tale scabrosa impresa, chiamò in
rinforzo suo i nuovi abitatori della Pannonia,
cioè gli Ungheri, iniquissima e
crudelissima gente, coi quali abbassò
Zventebaldo, che fu costretto a rendersi
tributario di Arnolfo, e a dargli per ostaggio
un suo figliuolo, come s'ha da
Reginone <span class="fnote">[Rhegino, in Chronico.]</span>. Di questa risoluzione riportò
egli gran biasimo fra i Cristiani,
<span class="pagenum" id="Page_894">[894]</span>
perchè quella barbara schiatta imparò le
vie di nuocere alle circonvicine contrade,
ma specialmente portò dipoi la desolazione
alla misera Italia. Prorompe qui
in una escandescenza Liutprando storico <span class="fnote">[Liutprandus, Hist., lib. 1, cap. 5.]</span>
contra di Arnolfo, con dire fra le
altre cose: <i>Hungarorum cupidam, audacem,
omnipotentis Dei ignaram, scelerum
omnium non insciam, caedis et omnium
rapinarum solummodo avidam in auxilium
convocat: si tamen auxilium dici potest,
quod paullo post, eo moriente, tum genti
suae, tum ceteris in Meridie Occasuque
degentibus nationibus grave periculum,
immo excidium fuit. Quid igitur? Zventebaldus
vincitur, subjugatur, fit tributarius:
sed Domino solus. O caecam Arnulfi
regis regnandi cupiditatem! O infelicem
amarumque diem! Unius homuncionis dejectio
fit totius Europae contritio. Quid
mulieribus viduitates, patribusque orbitates,
virginibus corruptiones, sacerdotibus,
populisque Dei captivitates, ecclesiis desolationes,
terris inhabitatis solitudines,
caeca ambitio paras?</i> Lascio il resto di
quelle giuste doglianze. Intanto andavano
in Italia di male in peggio gli affari del
<i>re Berengario</i>, troppo soperchiato dalle
maggiori forze di <i>Guido imperadore</i> <span class="fnote">[Idem, ibid., cap. 7.]</span>.
Altro ripiego non avendo, si rivolse egli
al potentissimo e vittorioso re Arnolfo,
con implorare il suo aiuto, e suggettarsi
in tutto, se gli dava assistenza per atterrar
l'avversario, e per fargli acquistar
tutto il regno d'Italia. Pertanto spedì
Arnolfo in Italia <i>Zventebolco</i>, ossia <i>Zventebaldo</i>
o <i>Zuenteboldo</i>, suo figliuolo bastardo,
con un poderoso esercito, che
unito con quel poco che restava a Berengario,
a dirittura s'inviò alla volta di
Pavia per farne l'assedio. V'era dentro
l'imperador Guido, uomo di accortezza
militare e di non minor vigilanza provveduto.
Avea egli barricato con buone
palizzate le rive di un fiumicello che bagna
quella città, e quivi disposto il suo
accampamento in guisa tale, che l'esercito
<span class="pagenum" id="Page_895">[895]</span>
nimico non potea nuocere al suo.
Più giorni passarono senza che seguisse
un menomo badalucco. Vi fu un Bavarese
che ogni dì caricava di villanie gli
Italiani, chiamandoli gente vile, che non
osava di combattere, che non sapea stare
a cavallo; e per maggior loro vergogna
un dì gli venne fatto di levar di mano
la lancia ad un Italiano, e di tornarsene
con essa tutto fastoso al suo campo.
Adocchiò la boria di costui <i>Ubaldo</i>, padre
di quel <i>Bonifazio</i>, il quale poscia a' tempi
di Liutprando storico fu marchese di
Camerino e di Spoleti; nè potendo digerir
l'affronto fatto da costui all'armata
italiana, gli stette alla posta nel dì seguente,
e imbracciato lo scudo, andò ad
incontrarlo, e lasciatolo ben caracollare,
all'improvviso se gli avventò dietro, e
venuto seco a duello, gli passò colla lancia
il cuore. Da questo fatto presero ardire
gl'Italiani, terrore i Bavaresi. O sia
che Guido in tale occasione si valesse
della possente interposizione della regina
pecunia, come vuole Liutprando; ovvero
che il re Arnolfo richiamasse il figliuolo
in Baviera, come scrive il panegirista di
Berengario <span class="fnote">[Anonymus, Panegir. Berengarii, lib. 2.]</span>: certo è che Zventebaldo se
ne tornò colle truppe in Germania, senz'altro
avere operato in profitto di Berengario
che di raffrenare alquanto i progressi
di Guido Augusto. Ma questi appena
mirò allontanato dall'Italia quel temporale,
che più che mai tornò ad incalzare
l'emulo Berengario. Allora fu che Berengario
personalmente passò in Baviera
per rappresentare con più efficacia la
prepotenza di chi era avversario non
men suo che del re Arnolfo; e supplicò
di calar egli stesso in Italia, per prendere
possesso di questo regno, ch'egli poi riconoscerebbe
come vassallo dalla di lui
potente mano. Abbiamo inoltre dal continuator
degli Annali di Fulda <span class="fnote">[Annales Fuldenses Freheri.]</span> che
anche <i>papa Formoso</i> con sue lettere, e
colla spedizione di molti baroni d'Italia,
sollecitò il re Arnolfo a questa spedizione,
<span class="pagenum" id="Page_896">[896]</span>
lamentandosi ancora delle oppressioni
fatte da Guido alla Chiesa romana.
<i>Missi autem</i> (scrive quell'autore) <i>Formosi
apostolici cum epistolis et primoribus
italici regni ad regem in Bajoaria advenerunt,
enixe deprecantes, ut italicum regnum,
et res sancti Petri ad suas manus
a malis Christianis eruendum adventaret:
quod tunc maxime a Widone tyranno affectatum
est</i>. Truovavasi allora il re Arnolfo
in Ratisbona, e con tutta onorevolezza
accolti que' baroni e regalati, li rispedì
in Italia, promettendo di calarvi in
breve anch'esso. Noi qui il vedremo
frappoco, conducendo seco una formidabile
armata. Il panegirista di Berengario,
dopo avere raccontato che
</p>

<div class="poem">
<p><i>In monitu regis patrias Sinbaldus ad oras,</i></p>
</div>

<p>
seguita a dire:
</p>

<div class="poem">
<p><i>Tertia vix lunae se cornua luce replerunt,</i></p>
<p><i>Hic laetus patriam postquam concessit ad aulam;</i></p>
<p><i>En Wido agmen agens iterum renovare furores</i></p>
<p><i>Accelerat. Contra ductor <span class="fnote">[<i>Cioè Berengario.</i>]</span> depellere pestem.</i></p>
<p><i>Instruit arma pius, tantosque recidere fastus.</i></p>
<p><i>Nec latet Arnulfum, rursus succrescere bellum</i></p>
<p><i>Hesperia. Widonem etiamnum milite fretum</i></p>
<p><i>Affore, cervicesque procaci attollere fastu</i></p>
<p><i>Audiit,</i> ec.</p>
</div>

<p>
Perciò prese Arnolfo la risoluzion di
venir egli stesso in Italia. Non vuol dunque
dire <i>tertia lunae cornua</i> che nel mese
di marzo dell'anno 891 Zventebaldo,
chiamato Sinibaldo dal poeta, si ritirasse
dall'assedio di Pavia, come ha creduto
taluno; ma bensì che erano appena
passati tre mesi dacchè esso Zventebaldo
avea ricondotto dall'Italia in Baviera
l'esercito paterno, quando l'imperador
Guido più ferocemente che prima assalì
il piccolo regno rimasto a Berengario, e
che il re Arnolfo determinò di venirne a
far la vendetta in persona. Attesta il Sigonio <span class="fnote">[Sigonius, de Regno Ital., lib. 6.]</span>
d'aver veduto dei diplomi dati
da esso Arnolfo <i>anno DCCCXCIII, V idus
novembris Veronae</i>; e per conseguente,
secondo lui, sul principio di novembre
dell'anno presente. Non ne ho io mai
<span class="pagenum" id="Page_897">[897]</span>
veduto alcuno. So bensì che in esso giorno
<i>V idus novembris</i>, dell'anno presente
Berengario si trovava in Verona, dove
fece un dono all'insigne monistero di San
Zenone <span class="fnote">[Antiquit. Ital., Dissert. XXI, p. 217.]</span>. Reginone <span class="fnote">[Rhegino, in Chronico.]</span> poi pretende
che Arnolfo solamente nell'anno seguente
si movesse verso l'Italia; e il continuatore
degli Annali di Fulda <span class="fnote">[Annales Fuldenses Freheri.]</span> più precisamente
scrive che questo re celebrò il
Natale di quest'anno (da cui i Tedeschi
cominciavano a contar l'anno nuovo) <i>in
curte regia Weibilinga</i>, cioè fra Maneim
ed Eidelberga; e che dipoi intraprese il
viaggio verso l'Italia. Abbiamo anche da
Frodoardo <span class="fnote">[Frodoardus, Hist., lib. 4, cap. 8.]</span>, avere <i>Folco arcivescovo</i>
di Rems dato avviso in quest'anno allo
imperador <i>Guido</i>, che il suddetto <i>re Arnolfo</i>
non volea pace con esso Guido.
Verisimilmente accadde in quest'anno
ciò che viene scritto dall'Anonimo salernitano <span class="fnote">[Anonymus Salernitanus apud Peregrin.,
P. I, tom. 2, Rer. Italic.]</span>.
Dacchè i Greci s'erano
impadroniti di Benevento e del suo principato,
andavano spiando le maniere di
sottomettere al lor dominio quello ancora
di Salerno. Accadde che alcuni nobili
salernitani banditi dalla lor patria vennero
a fissar l'abitazione in Benevento.
Segretamente costoro intavolarono un
trattato con <i>Giorgio patrizio</i>, governatore
di quella città, promettendo di farlo
entrare a man salva in Salerno. Vi accudì
il greco ministro, e fatta una massa di
quanta gente potè dalla Calabria e dalla
Puglia, sotto colore di voler portare le
armi contra de' Saraceni abitanti al Garigliano,
una notte s'istradò coll'esercito
alla volta di Salerno, le cui porte gli
furono spalancate da chi dentro tenea
mano coi suddetti banditi. Era spedita
per quella città; ma <i>Pietro arcivescovo</i>
di Benevento ed altri nobili beneventani,
o perchè loro non piacesse il maggiore
ingrandimento de' Greci da loro malveduti,
o perchè veramente temessero di
<span class="pagenum" id="Page_898">[898]</span>
qualche trattato doppio, mostrarono renitenza
ad entrare in quella città, e intimidirono
talmente il generale de' Greci,
che tutti frettolosamente se ne tornarono
a Benevento, e in questa maniera restò
salvo Salerno. Scoprì poi <i>Guaimario I
principe</i> di quella città, i traditori, e contuttociò
loro perdonò. In questi tempi
<i>Atenolfo conte</i> e principe di Capoa teneva
ora con <i>Atanasio II vescovo</i> di Napoli,
ora con Guaimario, ed ora coi Greci,
voltando vela a seconda dei venti. Di
esso Guaimario ho io riferito <span class="fnote">[Antiquit. Ital., Dissert. XIV, pag. 755.]</span> un diploma
scritto all'anno 889, in cui fa
alcuni doni ad una chiesa fondata da
<i>Guaiferio</i> principe suo padre. S'intitola
Guaimario <i>imperialis patricius</i> e dice
d'essergli stato conceduto dagl'imperadori
<i>Leone</i> ed <i>Alessandro</i> di poter fare e
disfare, allegando <i>firmissimum praeceptum
bulla aurea sigillatum</i> de' medesimi Augusti:
il che fa intendere che in questi
tempi il principato di Salerno era dipendente
dai greci imperadori. Ma dappoichè
gl'ingordi Greci tentarono d'impadronirsi
di quella città, si può ben credere
che Guaimario prendesse delle altre misure.
</p>

<hr />
</div>

<div class="chapter">
<h2 class="hidden" id="DCCCXCIV">DCCCXCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXCIV</span>. Indizione <span class="scp">XII</span>.</td>
  </tr>
  <tr>
    <td><span class="smcap">Formoso</span> papa 4.</td>
  </tr>
  <tr>
    <td><span class="smcap">Lamberto</span> imperadore 5 e 1.</td>
  </tr>
  <tr>
    <td><span class="smcap">Berengario</span> re d'Italia 7.</td>
  </tr>
</table>

<p>
Se non era calato verso il fine del
precedente anno in Italia il <i>re Arnolfo</i> con
poderose schiere d'armati, certamente ci
comparve sul principio di questo. Da
Verona marciò alla volta di Brescia, che
si dovette rendere; e proseguì il viaggio,
accompagnato sempre dal re <i>Berengario</i>,
verso la città di Bergamo <span class="fnote">[Annales Fuldenses Freheri.]</span>. Era quivi
conte, cioè governatore per l'Augusto
Guido, <i>Ambrosio</i>, che non volendo mancare
alla fedeltà dovuta al suo principe, e
confidato nella forte situazione di quella
città posta sul monte, e ben provveduta
<span class="pagenum" id="Page_899">[899]</span>
d'armi e di forti mura e di una buona
palizzata, si accinse alla difesa. Animati
i Tedeschi dalla presenza e dalla voce dei
due re, fecero delle maraviglie <span class="fnote">[Annales Fuldenses Lambecii, P. II, tom. 2
Rer. Ital.]</span>. Quantunque
i cittadini soddisfacessero a tutte
le leggi del valore, anzi combattessero da
disperati, pure si spinsero i nemici sotto
le mura, e con gli arieti talmente le flagellarono,
che si aprì una larga breccia, per
cui entrò l'infuriata milizia, con dare il
sacco a lei promesso all'infelice città
nel dì 2 di febbraio della Purificazion
della Vergine. Non si perdonò neppure
ai sacri luoghi, neppure alle vergini consecrate
a Dio, ed erano condotti i ministri
del tempio quai bestie legati da chi
non si ricordava d'essere cristiano. Tralascio
l'altre iniquità accennate da Liutprando.
Si rifugiò il conte Ambrosio in
una torre. Pure fu preso e condotto davanti
al re Arnolfo, che caldo per ira
diede immediatamente l'ordine barbarico
che fosse impiccato per la gola ad un albero;
e questo fu puntualmente eseguito.
Restò preso anche il vescovo <i>Adalberto</i>,
e dato in custodia al vescovo <i>Addone</i>. La
crudeltà usata in questa città sparse tal
terrore fra l'altre di Lombardia e della
Toscana, che niuno aspettò l'arrivo dell'esercito
tedesco per rendersi ad Arnolfo.
Così fecero Milano e Pavia, nella
prima delle quali città, secondo la testimonianza
di Liutprando <span class="fnote">[Liutprandus, Hist., lib. 1, cap. 7.]</span>, egli lasciò
per governatore <i>Ottone duca</i> di Sassonia,
avolo di Ottone, poscia primo fra gl'imperadori
di questo nome. Vennero i marchesi
d'Italia in persona a sottomettersi
al vittorioso re, fra' quali specialmente,
per attestato degli Annali lambeciani, si
contarono <i>Adalberto II</i> marchese e duca
di Toscana, e <i>Bonifazio</i> suo fratello, e
<i>Ildebrando</i> e <i>Gerardo</i>, marchesi di non so
qual contrada. <i>Sed praesumptuose se inbeneficiari
ultra modum jactantes, omnes
capti sunt, et in manu principis dimissi ad
custodiendum</i>: cioè pretesero di essere
<span class="pagenum" id="Page_900">[900]</span>
investiti di varii o governi o feudi; e perchè
non piacque ad Arnolfo la lor pretensione,
li fece mettere in arresto, con accordar
loro non molto dappoi la libertà,
ma con esigere da essi il giuramento di
fedeltà. Se ne fuggirono di poi Adalberto
e Bonifazio, senza più far caso della promessa
fede. Arrivò Arnolfo a Piacenza
coll'esercito suo malconcio per la stanchezza
e per le malattie; e di là passò
circa la Pasqua al castello d'Ivrea verso
d'Alpi, tenuto da <i>Ansgero conte</i> a nome
dell'Augusto Guido, entro il quale stava
un buon presidio, inviatovi da <i>Rodolfo re</i>
della Borgogna superiore. Gran voglia
nudriva Arnolfo di far del male a questo
Ridolfo, e però con immense fatiche valicò
le Alpi; ma senza profitto alcuno,
perchè Ridolfo si ritirò fra le montagne
degli Svizzeri, ridendosi delle forze dei
Tedeschi. Che Arnolfo s'impadronisse
d'Ivrea, tuttochè gli Annali non ne facciano
menzione, lo raccolgo io da un suo
diploma, da me pubblicato <span class="fnote">[Antiquit. Ital., Dissert. XXI.]</span>, e dato
<i>XV kalendas maii, anno Incarnationis
Domini DCCCXCIIII, Indictione XII, anno
regni Arnulfi regis in Francia VII. Actum
Yporegiae</i>. Se ne tornò Arnolfo per quella
via in Germania, e spedì il figliuolo Zventebaldo
ai danni di Rodolfo re, che lasciando
devastare il paese piano, si ricoverò,
come dissi, nei siti forti delle montagne.
Strana cosa è che tanto il poeta panegirista <span class="fnote">[Anonym., in Paneg. Bereng., lib. 3.]</span>
di Berengario, benchè autore sì
riguardevole, quanto Liutprando scrittore
del seguente secolo mostrino di aver
creduto che in quest'anno Arnolfo passasse
anche a Roma, perseguitando l'imperador
Guido, che s'era salvato in
quelle parti. Ma si sono ingannati questi
scrittori, e probabilmente il primo indusse
in errore il secondo. Siccome vedremo,
più tardi succedette quest'altro viaggio
d'Arnolfo. L'Anonimo salernitano <span class="fnote">[Anonymus Salernit. apud Peregrin.]</span>
attribuisce il ritorno d'Arnolfo in Germania
alle malattie del suo esercito. <i>Sed
<span class="pagenum" id="Page_901">[901]</span>
idem fame et intemperie aeris compulsus
reversus est ad propria</i>. Che poi Arnolfo facesse
nel presente anno le conquiste suddette
per sè, e non già per Berengario, e che
giugnesse a farsi eleggere <i>re d'Italia</i>, fu avvertito
dall'Eccardo <span class="fnote">[Eccard., Rer. German., lib. 32.]</span>, mercè di un suo
diploma riferito dall'Ughelli ne' vescovi di
Chiusi, e dato in Roma <i>IV kalendas martii
die, anno Incarnationis Domini DCCCXCVI,
Indictione XIV, Anno regni Arnulfi regis
in Francia nono, in Italia tertio</i>. Un altro
diploma di lui (il che fu parimente osservato
dal signor Sassi <span class="fnote">[Saxius, in Not. ad Sigon. de Regn. Ital.]</span>) presso il Puricelli <span class="fnote">[Puricellius, Monument. Eccl. Ambros.]</span>,
fu dato <i>V iduum martii die, anno
domini DCCCXCIV, Indictione XII, anno
VII regni domni Arnulfi serenissimi regis
in Francia et in Italia primo. Actum
Placentiae</i>.
</p>

<p>
Vedemmo anche di sopra che i marchesi
di Toscana e d'altre parti vennero
a trovare Arnolfo per riconoscere da lui
i loro governi e feudi, e che a lui, e non
a Berengario, giurarono fedeltà. Ma non
lascia d'essere strano il vedere chiamato
in Italia Arnolfo da Berengario in aiuto
suo, e Berengario al pari di Guido Augusto
depresso da questo re. Potrebbesi qui
sospettare che non fosse una vana diceria
quanto lasciò scritto il Dandolo <span class="fnote">[Dandul., in Chronico, tom. 12 Rer. Ital.]</span>
con dire: <i>Arnulfus intravit Italiam, Berengarium
regem cepit, Ambrosium comitem
in furca suspendit, et Italia se sibi subdidit,
et per montem Jovis in Galliam rediit</i>.
Non pare improbabile che questo ambizioso
e feroce principe, allorchè vide la
fortuna sì favorevole all'armi sue in
Italia, si beffasse del re Berengario, e gli
mettesse anche le mani addosso per assicurarsene:
il che fatto, forzasse i principi
in Pavia a consentir nella sua elezione in
re d'Italia. Tuttavia a me non si può persuadere
questo titolo di re d'Italia, assunto
da Arnolfo, dacchè, per quanto abbiam
veduto di sopra, nel diploma dato in Ivrea
<i>XV kalendas maii</i> dell'anno presente egli
<span class="pagenum" id="Page_902">[902]</span>
non nomina gli anni del regno d'Italia.
Neppur fa menzione in un altro riferito
dal padre Pez <span class="fnote">[Pez, Thesaur. Anecdot., tom. 1, Part. III,
pag. 34.]</span> e, dato <i>II idus maii
anno Domini DCCCXCV, Indictione XIII,
anno vero VII (oppure VIII) regni Arnolfi
piissimi regis. Actum Dripura</i>. Similmente
un altro da me prodotto altrove <span class="fnote">[Antiquit. Ital., Dissert. XXXIV.]</span> ha queste
note: <i>Data kalendarum decembrium die,
anno Incarnationis Domini DCCCXCV, Indictione
XIII, anno regni Arnolfi regis VIII.
Actum Papiae</i>. Resta perciò da cercare
perchè in quei diplomi, e non in questi,
si veggano annoverati gli anni del regno
d'Italia. E tanto più parrà difficile a
credersi questo fatto d'Arnolfo, perchè
troviam Berengario che nel dicembre
dello stesso presente anno è padrone
di Milano, e quivi esercita l'autorità
regale, siccome costa da un privilegio
suo pel monistero ambrosiano, riferito
dal Puricelli con queste note: <i>Data IV
nonas decembris anno Incarnationis Domini
DCCCXCIV, anno vero regni domni
Berengarii gloriosissimi regis septimo,
Indictione XIII. Actum Mediolani</i>. Pareva
non men di questo punto di storia imbrogliato
l'altro della morte di <i>Guido imperadore</i>.
Ma è già deciso essersi ingannato
il cardinal Baronio nel differirla sino
all'anno 899. Il Sigonio, il padre Pagi,
l'Eccardo ed altri tengono per indubitato
ch'egli per isputo di sangue terminasse
i suoi giorni in quest'anno, arrivato ch'egli
fu al fiume Taro fra Parma e Piacenza.
Reginone <span class="fnote">[Rhegino, in Chron.]</span> e l'Annalista di
Metz <span class="fnote">[Annalista Metensis.]</span> (l'uno d'essi ha copiato l'altro),
Ermanno Contratto <span class="fnote">[Hermannus Contractus Canis.]</span> ed altri rapportano
a quest'anno il fine d'esso Guido.
Così fa anche l'Anonimo salernitano <span class="fnote">[Anonymus Salernitanus apud Peregrin.]</span>.
Quel che è più, nel frammento del Continuatore
freeriano <span class="fnote">[Annales Lambecii, P. II, tom. 2 Rer. Ital.]</span>, che fu dato alla
luce dal Lambecio, chiaramente si legge
<span class="pagenum" id="Page_903">[903]</span>
sotto il presente anno: <i>Wido italici regni
tyrannus, morbo correptus obiit. Cujus
filius Lantbertus eodem modo regnum invadendo
affectatus est</i>. Finalmente il Fiorentini <span class="fnote">[Fiorentini, Memor. di Matilde, lib. 3.]</span>
accenna uno strumento scritto
<i>anno ab Incarnationis ejus octingentesimo
nonagesimo quarto post ovilo domni nostri
Widoni imperatoris anno primo, tertio
kalendas januarii, Indictione decimatertia</i>,
cioè nel dì 30 di dicembre dell'anno presente;
il che mette in chiaro non doversi
rimovere dall'anno presente la di lui
morte, contuttochè il panegirista di Berengario,
Liutprando ed altri antichi
scrittori la rapportino più tardi. E si osservi,
come in Toscana non si contano in
questi tempi gli anni di <i>Lamberto</i> imperadore,
per non dispiacere, credo io, al re
Arnolfo, a cui Adalberto II duca e marchese
di quella provincia avea giurata
fedeltà. L'Ughelli <span class="fnote">[Ughell., Ital. Sacr., tom. 4 in Episcop. Bobiens.]</span> rapporta un diploma
d'esso <i>Guido</i> Augusto, conceduto ad Agilolfo
abbate di Bobbio, colle note seguenti:
<i>Dat. idus aprilis anno ab Incarnatione
Domini DCCCXCV, Indictione XIII, anno
vero regni ejus V. Actum Papiae</i>. Crede
l'Eccardo <span class="fnote">[Eccardus, Rer. German., lib. 32.]</span> che qui sia stato adoperato
l'anno pisano, cominciante nel dì 25 di
marzo l'anno nuovo, con precedere circa
nove mesi l'anno nostro volgare; e per
conseguente che questo privilegio sia dato
nell'anno presente 894. Ma non avvertì
egli che nel dì 13 d'aprile di questo anno
<i>Arnolfo</i>, oppur <i>Berengario</i>, e non <i>Guido</i>,
dominava in Pavia. Oltre di che, l'<i>Indizione
XIII</i> non può convenire all'aprile
d'esso anno 894. Però quel diploma
s'avrebbe da riferire all'anno 895, come
ivi è scritto. Ma se abbiam detto che già
nell'anno presente 894 Guido cessò di
vivere, come può dunque egli aver comandato
in Pavia nel dì 13 d'aprile dell'895?
Aggiungasi che in quel diploma non si
veggono notati gli anni del suo imperio
contro il costume di tali documenti. Perciò
<span class="pagenum" id="Page_904">[904]</span>
se il lettore prenderà diffidenza di
quell'atto, non gli mancheranno ragioni.
Dovette succedere la morte d'esso imperador
Guido dopo il dì 12 di dicembre dell'anno
presente, perchè uno strumento
di <i>Domenico</i> arcivescovo di Ravenna accennato
da Girolamo Rossi <span class="fnote">[Rubeus, Histor. Ravenn., lib. 5.]</span>, è scritto
<i>anno, Deo propitio, pontificatus domni
Formosi summi pontificis et universalis
papae in apostolica sacratissima beati Petri
sede tertio; imperante domno Widone a
Deo coronato, anno quarto, die XII mensis
decembris, Indictione XII. Ravennae</i>. Si
vede che in Ravenna l'Indizione si mutava
solamente al principio dell'anno. E
di qui si conferma che Guido era imperadore
prima che Formoso fosse papa,
e però fu egli coronato da <i>Stefano V</i>, e
non già da <i>Formoso</i>, come pensò il cardinal
Baronio.
</p>

<hr />
</div>

<div class="chapter">
<h2 class="hidden" id="DCCCXCV">DCCCXCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCXCV</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Formoso</span> papa 5.</td>
  </tr>
  <tr>
    <td><span class="smcap">Lamberto</span> imperadore 4 e 2.</td>
  </tr>
  <tr>
    <td><span class="smcap">Berengario</span> re d'Italia 8.</td>
  </tr>
</table>

<p>
Dappoichè fu partito d'Italia il re
<i>Arnolfo</i>, noi non possiam giugnere a sapere
se Milano, Pavia e il resto della
Lombardia seguitassero almen per qualche
tempo a star sotto il governo degli uffiziali
da lui lasciati qui, o se tornassero
sotto il dominio di <i>Lamberto</i> imperadore.
Chi vuol qui prestar fede a Liutprando
storico <span class="fnote">[Liutprandus, Hist., lib. 1, cap. 10.]</span>, crederà tosto che Berengario,
appena intesa la morte dell'Augusto Guido,
passasse a Pavia, e s'impadronisse
non men di quella che del resto del regno.
Soggiugne esso storico: <i>Sed quia
semper Italienses geminis uti dominis volunt,
quatenus alterum alterius terrore
coerceant, Widonis regis defuncti filium,
nomine Lantbertum, elegantem juvenem,
adhuc ephoebum, minusque bellicosum,
regem constituunt</i>. Poscia aggiugne, che,
non osando Berengario di stare a fronte
di Lamberto, il quale s'era incamminato
<span class="pagenum" id="Page_905">[905]</span>
con una grossa armata verso di Pavia,
si ritirò a Verona, cedendo al più forte.
Ma Liutprando ha la disgrazia d'essere
stato un cattivo storico per conto degli
affari non succeduti al suo tempo. Son
chiari gli abbagli da lui presi in differir
troppo la morte di Guido, in supporre
che Lamberto solamente fosse dichiarato
re, dappoichè mancò di vita suo padre,
quando egli tanto prima era anche imperadore.
Tralascio altri suoi falli: motivi
tutti di non riposar sulla fede di lui per
conto di questi avvenimenti, qualora non
si veggano confermati da altri scrittori.
Abbiamo nondimeno assai lume da un
documento, riferito dal Campi <span class="fnote">[Campi, Istor. di Piacenza, tom. 1, Append.]</span>, per
intendere che Lamberto potè ricuperar,
se non tutto, almen parte degli stati paterni
nell'anno presente. Questo è un diploma
d'esso imperadore, <i>dato in Parma
mense februario, Indictione XIII, anno vero
imperii domni Lamberti serenissimi caesaris
et imperatoris augusti quarto in Italia</i>.
Niuna menzione facendosi qui di
<i>Guido</i> suo padre, ancor questo cel dà a
conoscere mancato di vita. Di qui ancora
si può raccogliere che nel mese di febbraio
dell'anno 892 Lamberto numerava
il primo anno del suo imperio. E s'egli
era in Parma nel mese di febbraio dell'anno
presente, segno è o che questa
città si tenne forte per lui nella calata
del re Arnolfo, il quale non arrivò che a
Piacenza; ovvero ch'egli l'avea ricuperata
dopo la di lui ritirata in Germania.
E qui si vuol mentovare un altro suo
diploma, già pubblicato da me <span class="fnote">[Antiquit. Ital., Dissert. VIII.]</span> con
queste note: <i>Anno Incarnationis Domini
DCCCXCV. Domni quoque Lantberti piissimi
imperatoris quincto, VIII idus decembris,
Indictione XIII. Actum Regiae
civitatis</i>, cioè nella città di Reggio, per
quanto io vo credendo. Pare che qui
sia adoperata l'era pisana, e che questo
anno <i>DCCCXCV</i> abbia, secondo noi, da
essere l'anno 894, e massimamente se
l'<i>indizione XIII</i> vien presa dal settembre.
<span class="pagenum" id="Page_906">[906]</span>
Certamente, siccome vedremo, non sembra
verisimile che nel dicembre di quest'anno
esso Augusto Lamberto soggiornasse
in Reggio di Lombardia. Quel solo
che a tal supposto si oppone, è quell'<i>anno
V dell'imperio</i>, perciocchè possiam
tenere per fermo che nel dì 6 di decembre
dell'anno 894 correva solamente
l'<i>anno IV</i> del suo imperio. Forse così
sarà scritto nell'originale, il Sigonio <span class="fnote">[Sigonius, de Regno Ital., lib. 6.]</span>
fa menzione di questo diploma all'anno
896. Che esemplare egli abbia veduto,
nol so. E ben sarebbe da desiderare
che chi prende a trattar tali materie, arrivato
a questi dubbi ed ostacoli, potesse
aver sotto agli occhi gli originali stessi,
per poter giudicare se portino seco tutti
i contrassegni della loro autenticità. Per
quel che riguarda il re Berengario, abbiamo
presso l'Ughelli <span class="fnote">[Ughell., Ital. Sacr., tom. 5. in Episcop. Veronens.]</span> un suo diploma,
dato sul principio di maggio in <i>Verona</i>,
dove si parla del <i>circo</i> pubblico di
quella città, una cui parte per la vecchiezza
era caduta. Le note del documento
son queste: <i>IV nonas maii anno
ab Incarnatione dominica DCCCXCV, anno
vero regni Berengarii serenissimi regis
IX. Indictione XIII</i>.
</p>

<p>
Non cessava intanto <i>Folco arcivescovo</i>
di Rems, per attestato di Frodoardo <span class="fnote">[Frodoardus, Hist. Remens., lib. 4, cap. 3.]</span>,
di impegnar <i>papa Formoso</i> in favore di
<i>Lamberto imperadore</i>, che rimasto in età
giovanile dopo la morte del padre, poco
atto al governo de' popoli, abbisognava
di assistenza da tutti i lati. Gli rispondeva
il pontefice, <i>de ipso Lamberto, patris
se curam habere, filiique carissimi loco
eum diligere, atque inviolabilem cum eo
concordiam se velle servare</i>. In un'altra
lettera Formoso si rallegra col suddetto
arcivescovo della di lui premura per gli
vantaggi di Lamberto imperadore, <i>asserens,
se eum ipso tantam pacis et dilectionis
habere concordiam, ut nequeant aliqua
jam ab invicem pravitate sejungi</i>. Ma per
<span class="pagenum" id="Page_907">[907]</span>
disgrazia gran tempo è che bene spesso
la lingua degli uomini non va d'accordo
col cuore; e qui si può appunto dubitare
che Formoso nella segreteria adoperasse
un linguaggio differente dai desiderii dell'interno
suo gabinetto. Ciò dico io, perchè
gli Annali del Freero <span class="fnote">[Annales Fuldenses Freheri.]</span> ci fan sapere
in quest'anno che <i>Arnolfo re</i> di
Germania fu di bel nuovo invitato da
papa Formoso a ritornare in Italia, con
promessa, per quanto si può credere, di
crearlo imperadore ad esclusione di Lamberto.
<i>Iterum rex</i> (così quello storico)
<i>a Formoso apostolico per epistolas et missos
enixe Romam venire invitatus est.</i>
Arnolfo, dopo avere ascoltato il parere
de' suoi vescovi, determinò questa seconda
spedizione, e nel mese di settembre
mosse l'esercito alla volta dell'Italia.
Passato ch'egli ebbe il Po, divise l'armata
in due corpi, l'uno de' quali inviò
per la via di Bologna verso Firenze, coll'altro
marciò egli per la via di Pontremoli
fino alla città di Luni, la quale, se
non è scorretto questo testo, non dovea
per anche essere stata smantellata; e
quivi solennizzò il santo Natale. Ma, siccome
vedremo, non in Luni, ma bensì in
Lucca ciò dovette avvenire. Probabilmente
papa Formoso non si credeva assai
sicuro, dacchè il suo emulo Sergio
ricoveratosi in Toscana, molto s'era intrinsicato
con <i>Adalberto II</i>, potentissimo
duca e marchese di quella provincia, e
la fazione di Sergio era tuttavia possente
in Roma. Liutprando scrive <span class="fnote">[Liutprandus, Hist., lib. 1, cap. 8.]</span> che <i>hoc
in tempore Formosus papa religiosissimus
a Romanis vehementer afflictabatur</i>. Suppone
egli ciò fatto, dappoichè, siccome
vedremo, il re Arnolfo fu a Roma, colà
chiamato dal papa; ma non è inverisimile
che questa persecuzione cominciasse
molto prima. Se un diploma di Arnolfo,
da me accennato all'anno precedente, è
legittimo, e niuna scorrezione v'ha, questo
principe nel dì primo di decembre
era in Pavia. Ma qui è da ascoltare Ermanno
<span class="pagenum" id="Page_908">[908]</span>
Contratto <span class="fnote">[Hermann. Contract. in Chron. edition. Canisii.]</span>, che così scrive di
Arnolfo all'anno presente: <i>Per epistolas
a Formoso papa rogatus, Italiam petiit;
Berengariumque perterritum, ad deditionem
venientem, regnumque pervasum Italiae
reddentem, suscepit; et Waltfredo,
Maginfredoque comitibus Italiam cis Padum
distribuit, et omnia vastando, divisisque
ad superum et inferum mare copiis,
transiens ipse natalem domni Lucae celebravit.</i>
Adunque Arnolfo solennizzò il
santo Natale non in Luni, ma bensì in
Lucca, dove il marchese Adalberto II
dovette accoglierlo. E di qui chiaramente
apparisce che Berengario fu abbattuto
da Arnolfo, il quale affatto lo spogliò di
stati, perchè diede il ducato del Friuli a
<i>Gualfredo</i>, e quello di Milano a <i>Maginfredo</i>.
Finalmente è da avvertire che nel
dì 4 di maggio l'imperador Lamberto si
truova in possesso di <i>Pavia</i>, ciò apparendo
da un suo diploma indubitato, da me
ivi dato alla luce <span class="fnote">[Antiquit. Itali. Dissert. XLI, pag. 739.]</span>, in cui fa una donazione
all'<i>imperadrice Ageltruda</i> sua madre:
atto bastante a far conoscere suggetto
a molti dubbii il diploma suddetto
spettante al primo dì di dicembre dell'anno
precedente, dove Arnolfo comparisce
padron di Pavia.
</p>

<hr />
</div>

<div class="chapter">
<h2 class="hidden" id="DCCCXCVI">DCCCXCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCCXCVI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Bonifazio</span> VI papa 1.</td>
  </tr>
  <tr>
    <td><span class="smcap">Stefano</span> VI papa 1.</td>
  </tr>
  <tr>
    <td><span class="smcap">Lamberto</span> imperadore 5 e 3.</td>
  </tr>
  <tr>
    <td><span class="smcap">Arnolfo</span> imperadore 1.</td>
  </tr>
  <tr>
    <td><span class="smcap">Berengario</span> re d'Italia 9.</td>
  </tr>
</table>

<p>
Mentre il <i>re Arnolfo</i> col suo esercito
svernava in Toscana, abbiamo dagli Annali
di Fulda presso il Freero <span class="fnote">[Annales Fuldenses Freheri.]</span> che si
sparse voce, <i>Berengarium nepotem ejus</i>
(cioè Berengario piuttosto zio che nipote
suo) <i>a fidelitate sua defecisse, et in Italiam
jam per hoc reversum esse. Adalpertum
videlicet marchionem Tusciae mutuis
<span class="pagenum" id="Page_909">[909]</span>
colloquiis Berengarii, ne aliquo modo ad
regis fidelitatem intenderet</i>. Manca qui
qualche parola: tuttavia si comprende
avere Arnolfo avuto sentore <i>che Adalberto
II</i>, duca e marchese di Toscana, e
il <i>re Berengario</i> maneggiassero sott'acqua
una ribellione contra di lui: il che conturbò
non poco l'esercito suo e lui. Nè
era senza fondamento tal fama. Il vedere
che Arnolfo due volte era calato in
Italia, non per aiutare, come si credeva,
alcuni de' principi in essa dominanti, ma
per soggiogarli tutti, non potea piacere
neppure ai principi contendenti fra loro.
Dalle parole ancora suddette potrebbe
nascere dubbio che l'ambizioso e barbaro
Arnolfo sotto qualche pretesto avesse
confinato in Germania il re Berengario;
e ch'egli, come se la vide bella, se ne
tornò in Italia, con darsi poi a strignere
lega col duca di Toscana, mal soddisfatto
anch'esso del procedere d'Arnolfo. Ma
nel Bullario casinense v'ha un suo diploma,
dato <i>V nonas martii, anno dominicae
Incarnationis DCCCXCVI, domni vero
Berengarii regis IX. Actum Veronae.</i>
Questo ci fa vedere o ch'egli non era
partito da Verona, o v'era ritornato, ed
esercitava l'autorità regale. In questa
ambiguità di pensieri prese Arnolfo la
risoluzion di passare a Roma, per prendervi
la corona dell'imperio, figurandosi
che fatto questo passo, gli sarebbe più
agevole il dissipar chiunque si scoprisse
contrario ai suoi voleri. Per istrade cattive,
e con gran perdita di cavalli arrivò
colà. Ma in Roma ancora trovò
quello che non si aspettava. <i>Ageltruda</i>
vedova del defunto imperador Guido,
donna di viril coraggio, per sostenere
i diritti dell'Augusto <i>Lamberto</i> suo
figliuolo, avea prevenuto l'arrivo di
esso Arnolfo, e con un buon nerbo di
gente entrata in Roma, s'era accinta
alla difesa non men di quella gran città
che della città Leonina. Parve irrisoluto
Arnolfo alla vista di questo inaspettato
ostacolo; ma veggendo irritate le sue
squadre da qualche villania lor detta dai
<span class="pagenum" id="Page_910">[910]</span>
Romani che guardavano le mura, e tutte
avide di combattimento, diede l'ordine
per un generale assalto. Liutprando
narra un avvenimento <span class="fnote">[Liutprandus, Hist., lib. 1, cap. 8.]</span> che ha tutta la
ciera d'una favola: cioè che scappando
una lepre verso la città, accompagnata
dalle grida grandi dell'esercito d'Arnolfo,
cadde il cuore per terra ai difensori
di Roma: del che accortisi i soldati
di Arnolfo, diedero l'assalto alla città
Leonina, e la presero. Per questo anche
i Romani capitolarono la resa di Roma.
Certo è che Roma venne per forza alle
mani d'Arnolfo, e che <i>papa Formoso</i>,
perseguitato, e forse imprigionato dalla
fazione di <i>Sergio</i>, unita coll'Augusta
Ageltruda, fu rimesso in libertà. Concertata
dipoi la coronazione imperiale,
tutto il senato romano colla scuola dei
Greci e colle bandiere e croci andò a
ricevere Arnolfo a Ponte Molle, e fra
gl'inni e cantici sacri il condusse alla
basilica vaticana, nelle cui scalinate si
trovò papa Formoso, che con amore paterno
l'accolse, ed introdottolo nel sacro
tempio, quivi il creò ed unse imperadore
Augusto, con porgli in capo l'imperial
corona. Da lì a pochi dì Arnolfo, dopo
aver dati molti ordini pel governo della
città e per la sicurezza del pontefice,
fece raunare in san Paolo il popolo romano,
e da essi ricevette il giuramento
di fedeltà secondo il rito antico. Tale fu
quel giuramento: <i>Juro per haec omnia
Dei mysteria, quod salvo honore et lege
mea, atque fidelitate domni Formosi papae,
fidelis sum et ero omnibus diebus
vitae meae Arnolfo imperatori, et numquam
me ad illius infidelitatem cum aliquo
homine sociabo. Et Lamperto filio Agildrudae</i>
(adunque era mancato di vita
Guido Augusto suo padre, nè si trovò in
questo sconvolgimento di cose, come
vuole il panegirista di Berengario e Liutprando)
<i>et ipsi matri suae ad secularem
honorem numquam adjutorium praebebo.
Et hanc civitatem Romam ipsi Lamberto
et matri ejus Agildrudae, et eorum
<span class="pagenum" id="Page_911">[911]</span>
hominibus per aliquod ingenium, aut argumentum
non tradam.</i> S'era Ageltruda,
per attestato di Reginone <span class="fnote">[Rhegino, in Chronico.]</span>, segretamente
ritirata da Roma, allorchè furono
per entrarvi le milizie d'Arnolfo. Presso
il Campi <span class="fnote">[Campi, Istor. Piacent., tom. 1, Append.]</span> si veggono due diplomi conceduti
dal novello imperadore Arnolfo
in favore del monistero delle monache
di san Sisto di Piacenza. È dato il primo
<i>VII kalendas maii, anno Incarnationis
Domini DCCCXCVI, Indictione XIV, anno
imperii ejus primo. Actum Romae.</i> L'altro
fu dato a richiesta di papa Formoso <i>kalendis
maii</i> colle stesse note. Anche l'Ughelli <span class="fnote">[Ughell., Ital. Sacr., tom. 3, in Episcop.
Clusin.]</span>
riporta un altro diploma d'Arnolfo,
con cui conferma i suoi diritti al
monistero di san Salvatore di monte Amiate.
Ivi son queste note: <i>Signum domni
Arnulphi invictissimi imperatoris Augusti.
Data IV kalendas martii die, anno Incarnationis
Domini DCCCXCVI, Indictione XIV,
anno regni Arnulphi regis in Francia
nono, Italia tertio. Actum Romae.</i> Lascerò
io considerare ai lettori, perchè
questo diploma sia dato da Arnolfo, già
dichiarato imperadore, senza poi far
menzione in esso dell'<i>anno primo</i> dell'imperio;
e se sia da credere ch'egli
fosse dichiarato imperador de' Romani
prima del dì 27 di febbraio di quest'anno,
che fu bisestile. Noi abbiamo appreso
dai suddetti due sicuri documenti del
monistero piacentino che Arnolfo era
in Roma nel dì primo di maggio; e gli
Annali freeriani <span class="fnote">[Rhegino, in Chronico.]</span> ci fan sapere che
<i>ipse XV tamdem die, postquam venerat,
ab urbe digressus est</i>. Adunque non potè
il diploma amiatino essere dato nel febbraio.
Forse invece di <i>martii</i> si avrà da
leggere <i>maii</i>. Il padre Papebrochio e il
p. Pagi, che fondarono su questo documento
alcuni loro raziocinii, certamente
non posarono il piè sicuro. Dopo le funzioni
suddette, Arnolfo fece prendere
<span class="pagenum" id="Page_912">[912]</span>
Costantino e Stefano, due de' principali
baroni di Roma, come rei di lesa maestà,
per avere introdotta in Roma l'imperadrice
Ageltruda, e legati seco li condusse
in Baviera: <i>Urbem vero ad suas
manus custodiendam Faroldo cuidam vassallo
concessit</i>.
</p>

<p>
Erasi ritirata l'imperadrice vedova
<i>Ageltruda</i> nella città di Spoleti. Mosse a
quella volta Arnolfo con pensiero di coglierla
o di scacciarla di là. Ma sopravvenutagli
una grave infermità di capo
(Reginone le dà il nome di paralisia),
in vece di accudire a questa impresa,
ebbe da pensare a scappar d'Italia, dove
non si fidava più di fermarsi, per gli tanti
nemici ch'egli aveva, o si era fatto
colle sue crudeltà e co' suoi ambiziosi
disegni. Però con isforzate marcie il più
tosto che potè, prima del fine di maggio,
si ritirò dipoi per la via di Trento in
Baviera, seco conducendo la pericolosa
malattia onde era stato assalito. Secondochè
lasciò scritto Liutprando <span class="fnote">[Liutprandus, Hist., lib. 1, cap. 9.]</span>, fu attribuito
questo suo malore alla sagacità
della suddetta Augusta Ageltruda, assediata
da esso Arnolfo nel castello di
Fermo, perchè le riuscì di guadagnar
coll'oro un domestico del medesimo
Arnolfo, e di fargli dare un sonnifero
che gli sconcertò la testa e la sanità in
maniera, che non si riebbe mai più. Ma
questa è verisimilmente una diceria, divulgata
fra il popolo che troppo inclina
a credere soprannaturali, o effetti della
umana malizia, alcuni mali, massimamente
de' gran signori. Altre cose soggiugne
dipoi Liutprando, cioè che <i>Guido
re</i> (questi era imperadore e morto molto
prima) prese ad inseguire il quasi fuggitivo
Arnolfo. E che esso Arnolfo, giunto
che fu a monte Bardone sul Parmigiano,
determinò di cavar gli occhi a
Berengario, per tenere più sicuramente
da lì innanzi l'Italia. Ma avvertitone
Berengario da un amico suo cortigiano,
se ne scappò frettolosamente a Verona:
<span class="pagenum" id="Page_913">[913]</span>
dopo di che tutti gl'Italiani cominciarono
a sprezzare Arnolfo. Parimente racconta
Liutprando, che, giunto esso Arnolfo
a Pavia, e svegliatasi una sedizione
del popolo, fu fatta tanta strage della
di lui gente, che n'erano piene le cloache
tutte di quella città. E perciocchè Arnolfo
non potea passar per Verona, marciò
pel Piemonte ad Ivrea, città governata
da <i>Anscario marchese</i>, uomo timidissimo,
che s'era dianzi ribellato. Giurò allora
Arnolfo di non partirsi prima di sotto a
quella città, se non aveva nelle mani
Anscario. Ma i cittadini, fatto uscir di
città Anscario, per poter veridicamente
giurare che egli era fuggito, ottennero da
Arnolfo di restare in pace. Finalmente
dice Liutprando, che Arnolfo pel Mongivì
e per la Savoia passò ai proprii paesi.
Tutte immaginazioni e tradizioni false,
perchè il continuatore degli Annali di
Fulda, autore contemporaneo, e però
più degno di fede, attesta, siccome abbiam
veduto, che Arnolfo da Spoleti a
dirittura venne a Trento, ed uscì d'Italia
prima che fosse spirato il mese di
maggio. In somma la storia di questi
tempi si truova assai maltrattata dai più
antichi scrittori. Falla di molto anche la
Cronica di Reginone <span class="fnote">[Rhegino, in Chronico.]</span>, che sotto quest'anno
ci vuol far credere accaduta la
morte di <i>Lamberto imperadore</i>, e l'entrata
in Italia di <i>Lodovico</i> figliuolo di <i>Bosone
re</i> di Provenza. Chiaramente vedremo
la falsità di tali racconti, nè è da credere
che vengano da Reginone. Le stimo io
giunte, disordinatamente fatte alla di
lui Cronica, quantunque il padre Mabillone <span class="fnote">[Mabillon., in Annal. Benedictin. ad hunc
annum.]</span>
ed altri le prendessero per buona
moneta. Lasciò Arnolfo, prima di abbandonare
l'Italia <span class="fnote">[Annales Fuldenses Freheri.]</span>, <i>Rotoldo</i> suo figliuolo
bastardo al governo di Milano, credendo
in tal guisa di tenere in ubbidienza il
popolo d'Italia. Ma gl'Italiani alzarono
il capo, e Ratoldo fu costretto a tornarsene
<span class="pagenum" id="Page_914">[914]</span>
pel lago di Como in Germania.
<i>Lamberto</i> imperadore, per quanto si può
scorgere, non fu pigro ad accorrere in
queste parti e a ripigliare il possesso di
Milano e di Pavia col rimanente della
Lombardia. <i>Maginfredo</i> ossia <i>Magnifredo</i>
conte di Milano, ed anche marchese della
marca di Milano, come si può dedurre
da Ermanno Contratto <span class="fnote">[Hermann. Contractus, edition. Canis.]</span> dall'anno 895,
perchè avea tenuto forte pel partito del
re Arnolfo, ebbe, d'ordine di Lamberto,
tagliata la testa; e ad un suo figliuolo e
ad un suo genero toccò la pena di perdere
gli occhi. Vo' io credendo che in questa
occasione patisse dei grandi affanni
la città di Milano, perchè a' tempi di Landolfo
seniore, storico di Milano <span class="fnote">[Landulphus senior, Hist., tom. 4, Rer.
Italic.]</span> del
secolo undecimo, durava la tradizione
che un <i>Lamberto</i> re d'Italia avea fatto
un aspro trattamento alla città di Milano,
con averla assediata e presa con inganno,
dove poi fece un'orrida strage dei
cittadini, distrusse i palagi, le torri e
l'altre belle fabbriche e fortificazioni di
quella nobil città. Pieno di favole e d'anacronismi
è questo racconto di Landolfo,
copiato poi da Galvano Fiamma <span class="fnote">[Flamma, Manipul. Flor., tom. 11, Rer. Ital.]</span>,
perchè suppone vivuto questo re <i>Lamberto</i>
circa l'anno 570, e prima che i
Longobardi calassero in Italia: sbaglio
inescusabile, e testimonio della somma
ignoranza di que' secoli, perchè solamente
circa cento ottanta anni dappoi
fiorì questo Landolfo. Dice egli ancora
che <i>Ilduino</i> era allora duca di Milano, e
che Lamberto fu poi ucciso alla caccia
in un bosco con una <i>spina</i> da <i>Azzo</i> figliuolo
di questo Ilduino. Tuttavia chiara
cosa è che egli intende di parlare
dell'imperador Lamberto, siccome apparirà
dalla maniera della sua morte. E
però dalle sue popolari fole abbastanza
traluce ch'esso Lamberto dovette maltrattare
non poco la città di Milano a
cagion di sua ribellione. Ordinariamente
<span class="pagenum" id="Page_915">[915]</span>
non sono senza qualche fondamento
simili tradizioni de' popoli. Anche il re
<i>Berengario</i> dal canto suo (giacchè venne
in questi tempi a mancar di vita <i>Gualfredo
duca</i> e marchese del Friuli, che
ribellatosi a lui s'era dato ad Arnolfo)
ritornò in possesso di Verona e del Friuli,
con istendere il suo dominio fino all'Adda;
con che si può credere che Brescia
ancora e Bergamo venissero alla
di lui ubbidienza. Ho io pubblicato <span class="fnote">[Antiquit. Ital., Dissert. LXVIII.]</span>
un suo diploma dato <i>pridie kalendas decembris,
anno Incarnationis Domini Jesu
Christi DCCCXCVI, regni vero domni Berengarii
serenissimi regis IX, per Indictionem
XV. Actum Corte Aquis</i>. Vedemmo
di sopra all'anno 881 un diploma di
Carlo il Grosso, scritto <i>Aquis Palatio</i>.
Non so se abbia che fare con questa <i>Corte
Aquis</i>, la qual senza fallo non può essere
<i>Aiqui</i> città del Monferrato, perchè
fin là non si stendeva la giurisdizione di
Berengario.
</p>

<p>
I disgusti dati dai Romani a <i>papa
Formoso</i>, prima che giungesse a Roma
Arnolfo, ed accresciuti a dismisura dappoichè
egli se ne fu partito, il fecero finalmente
soccombere al peso degli affanni,
se pure non intervennero mezzi anche
più violenti per troncare il corso di sua
vita, perchè egli era incorso nell'odio
non solo della maggior parte di quel popolo,
ma anche di <i>Lamberto imperadore</i>,
contra del quale aveva esso pontefice alzato
al trono imperiale il germanico re
Arnolfo. Il cardinal Baronio <span class="fnote">[Baron., Annal. Eccl.]</span> dopo Onofrio
Panvinio, differì la morte di questo
papa sino al dicembre dell'anno presente,
fondato sull'asserzione di Adamo
Bremense, che scrivea circa l'anno 1080
la sua storia. Ma il padre Pagi <span class="fnote">[Pagius, in Critic. ad Annales Baron.]</span> con
addurre due bolle di <i>papa Stefano VI</i> suo
successore, date nell'agosto e settembre
di quest'anno, ha mostrata la insussistenza
di tale opinione. Quel che è più,
<span class="pagenum" id="Page_916">[916]</span>
il continuatore degli Annali di Fulda <span class="fnote">[Annales Fuldens. Freherii.]</span>
pubblicati dal Freero, autore, per quanto
pare, contemporaneo, scrive mancato
di vita questo pontefice <i>die sanctae Paschae</i>.
Ed Ermanno Contratto <span class="fnote">[Hermannus Contract., in Chron. edit. Canis.]</span> anche
egli scrive che <i>Formoso papa die Paschae
obiit</i>. Ma neppur questo si può credere,
qualora esistano i due diplomi, dati da
Arnolfo imperadore in Roma sul fine di
aprile e nel dì primo di maggio pel monistero
di san Sisto, che si sono accennati
di sopra. Nel dì 4 di aprile cadde la
Pasqua nell'anno presente. Confessando
il medesimo Annalista freeriano che Arnolfo
non si fermò in Roma più di quindici
dì, ed essendo egli stato senza dubbio
coronato imperadore da papa Formoso,
per necessità non dovette accader
la sua morte nel dì di Pasqua. Lo storico
suddetto freeriano ne fa menzione solamente,
dappoichè Arnolfo fu ritornato in
Germania. Può essere che un dì si scuopra
qualche documento, onde venga assai
lume per decidere questo punto. Intanto
è certo che a papa Formoso, dopo
tre giorni di sede vacante, succedette
<i>Bonifazio VI</i>, pontefice efimero, perchè
non più che quindici giorni durò il suo
pontificato. La podagra quella fu che il
portò all'altro mondo, secondo gli Annali
freeriani suddetti; nè fu già cacciato
dalla sedia, come pretende il cardinal
Baronio, tuttochè veramente Giovanni IX
papa nel concilio romano dell'anno 898
riprovasse la di lui elezione. Si venne
pertanto ad eleggere un nuovo papa, e
questi fu <i>Stefano VI</i>, di fazione contraria
al defunto papa Formoso. Sulle prime
mostrò egli di approvare l'operato da
lui nella persona d'Arnolfo, con riconoscere
anch'egli per imperadore, come
costa da una sua bolla citata dal padre
Pagi, e data nel dì 20 d'agosto dell'anno
precedente, <i>imperante domno piissimo
Augusto Arnulfo a Deo coronato magno,
imperatore, anno primo</i>. Ma da lì a poco
o perchè fosse cacciato di Roma il ministro
<span class="pagenum" id="Page_917">[917]</span>
lasciatovi da Arnolfo, o per gli potenti
maneggi di Lamberto Augusto, e
per l'inclinazione dello stesso papa, riconobbe
egli <i>Lamberto</i> per legittimo imperadore.
Un'altra sua bolla rapportata
dal padre Dachery <span class="fnote">[Dachery, Spicileg., tom. 3.]</span>, si vede scritta
sotto l'<i>indizione XV</i>, cominciata nel settembre
di quest'anno, <i>imperante domno
nostro Lamberto piissimo Augusto, a Deo
coronato magno imperatore</i>. Otto mesi poi
dopo l'assunzione sua arrivò questo pontefice
ad un eccesso che renderà sempre
detestabile la memoria sua nella Chiesa
di Dio; perchè egli fatto disotterrare il
cadavero di <i>papa Formoso</i>, e con una ridicola
funzione degradatolo in un concilio
non assistito dallo Spirito Santo, lo
fece gittar nel Tevere, e dichiarò nulle
tutte le sue ordinazioni, e in primo luogo
quella dello stesso Formoso. Intorno
a ciò è da vedere la storia ecclesiastica e
la difesa di Formoso negli opuscoli di
Ausilio, il quale ci ha conservata una notizia
fra l'altre: cioè, che in un concilio
tenuto in Ravenna, dove intervennero
quasi tutti i vescovi d'Italia, era stata
riconosciuta legittima ed approvata l'ordinazione
di Formoso, ancorchè egli dal
vescovato di Porto fosse passato alla
cattedra di san Pietro. Appartiene a quest'anno
la mutazione seguita nel principato
di Benevento, raccontata dall'Anonimo
salernitano <span class="fnote">[Anonymus Salern., P. I, tom. 2, Rer. Ital.]</span>, da Leone Ostiense <span class="fnote">[Leo Ostiensis, lib. 1, cap. 49.]</span>
e da altre Cronichette presso Camillo
Pellegrino. Non potevano più sofferire
i Beneventani l'orgoglioso governo
de' Greci, dominanti nella loro città.
Comunicarono essi i lor desiderii a <i>Guaimario
I</i> principe di Salerno; e questi a
<i>Guido duca</i> e marchese di Spoleti. Passò
all'assedio della città lo stesso Guido con
copioso esercito, e per molto tempo la
strinse. Veggendosi a mal partito <i>Giorgio
patrizio</i>, quivi governatore per <i>Leone imperador</i>
de' Greci, incitò i cittadini alla
difesa. Altro non cercavano essi; e però
<span class="pagenum" id="Page_918">[918]</span>
prese l'armi tanto i Greci che i Beneventani,
uscirono di città, per dare addosso
ai nemici; ma secondo il concerto
fatto, quei di Benevento si diedero alla
fuga, ritornando nella città, e seco trassero
nella mischia le genti di Spoleti.
Giorgio patrizio, se volle salvar la vita,
pagò cinquemila soldi d'oro, e fu lasciato
andare. Restò in potere di Guido duca
quella città col suo principato. Ma chi è
questo <i>Guido</i>? Lo stesso Anonimo salernitano
il credette quel medesimo che abbiam
veduto re d'Italia ed imperadore,
con iscrivere ch'egli tenne per <i>un anno e
mesi nove</i> quel principato, e che portatosi
in occasion della morte di Carlo il Grosso
Augusto, <i>adeptus est regalem dignitatem.
Beneventum namque imperatrix Racheltruda
nomine</i> (Ageltruda vuol dire) <i>regendum
suscepit, et praefuit Beneventanis
anno uno et octo mensibus. In eamdem
urbem ingressa est pridie kalendas
aprilis</i>, ec. Sicchè, secondo questo autore,
il conquistatore di Benevento fu
<i>Guido imperadore</i>, e prima ancora di
essere creato re d'Italia: il che vuol
dire che la conquista di Benevento da
lui fatta cadrebbe nell'anno 887. Ma
ciò non può sussistere, quanto al tempo,
perchè, siccome abbiam veduto, i Greci
entrarono in possesso di Benevento nell'anno
891, e ne stettero padroni quasi
quattro anni. Immaginò il conte Campelli <span class="fnote">[Campelli, Istor. di Spoleti, lib. 19.]</span>
che questo <i>Guido</i> fosse figliuolo
secondogenito di <i>Guido</i> imperadore creato
duca di Spoleti nell'anno 891, e che
egli nell'anno 894 assediasse Benevento,
e se ne impadronisse nell'anno 895. Nè
è senza qualche fondamento la sua opinione
per quel che dirò. Tuttavia meglio
avrebbe fatto questo autore col guardarsi
dal produrre i sogni suoi dappertutto
come verità contanti, e dal descrivere
i fatti da lui immaginati, quasichè coi
proprii occhi gli avesse veduti. Egli mette
anche fuor di sito la morte di Guido imperadore,
e differisce quella di Lamberto
Augusto suo figliuolo fino all'anno 910,
<span class="pagenum" id="Page_919">[919]</span>
che è uno spaventoso anacronismo contro
la storia di questi tempi.
</p>

<p>
Potrebbe in vero sospettarsi che <i>Guido</i>
duca e marchese di Spoleti, di cui
fanno menzione le Croniche suddette,
fosse stato il medesimo <i>Guido</i> imperadore,
il quale nell'anno 894, qualche mese
prima della sua morte, impiegasse le forze
sue in conquistar Benevento. Pure un
anonimo cronista beneventano assai chiaramente
racconta che dopo la morte d'esso
Augusto entrò <i>Guido</i> duca e marchese in
Puglia, e vi conquistò Benevento, dove era
già morto Giorgio patrizio, e comandava
Teodoro Turmoca: e che <i>Guaimario I</i>
principe di Salerno avea per moglie una
sorella di <i>Guido</i> per nome <i>Jota</i>. Però
possiam conghietturare che questo Guido
fosse fratello, o almeno parente di Lamberto
imperadore. S'erano impadroniti i
Greci di Benevento nell'anno 891. Secondo
le Cronichette pubblicate da Camillo
Pellegrino <span class="fnote">[Peregrin., Hist. Princip. Langob., Part. I,
tom. 2 Rer. Ital., pag. 320 et seq.]</span>, <i>tribus annis, novemque
mensibus et diebus viginti dominatio Graecorum
tenuit Beneventum, Samniique provinciam.
Post hoc Guido marchense introivit
in Beneventum</i>. Ci conducono tali
notizie ad intendere che nell'anno 894
Guido duca di Spoleti cacciò i Greci da
Benevento. Vi stette egli padrone <i>anno I,
et mensibus VII</i>, oppure, come ha l'Anonimo
salernitano e il beneventano, <i>anno
uno et mensibus octo</i>, ovvero <i>novem</i>:
dopo il qual tempo fu ceduto il principato
beneventano a <i>Radelchi II</i> ossia <i>Radelgiso
fratello</i> dell'imperadrice Ageltruda. Da
due diplomi d'esso Radelgiso, che si leggono
nella Cronica del monistero di Volturno <span class="fnote">[Chron. Vulturnens., P. II, tom. 1 Rer. Ital.]</span>,
sufficientemente si può dedurre
ch'egli nell'anno presente 896 cominciò
a contare gli anni del suo principato in
Benevento. Nella suddetta Cronica abbiamo
un placito tenuto da Lodovico gastaldo
<i>in beneventano palatio in praesentia domnae
Ageltrudis imperatricis Augustae, et
domni Radelchis principis</i>. Verisimilmente
<span class="pagenum" id="Page_920">[920]</span>
appartiene esso al presente anno. Portò
opinione il suddetto Camillo Pellegrino che
Radelgiso II ricuperasse la signoria di Benevento
nell'anno 898. Ma certo fallò nei
suoi conti. L'Anonimo beneventano da lui
pubblicato scrive: <i>postea vero praefata imperatrix
anno uno, et octo mensibus expletis,
postquam Graji Benevento fuerant expulsi,
in eadem ingressa est pridie kalendas
aprilis, et paulo post longe superius nominatus
Radelchis fratrem suum beneventano
principatui restituit, qui fere duodecim annis
ab eo fuerat expulsus</i>. Nell'anno 884,
siccome è detto di sopra, <i>Radelchi</i> ossia
<i>Radelgiso II</i> cadde dal dominio di Benevento.
Adunque avendolo <i>dopo quasi
dodici anni</i> ricuperato, cadde tal fatto
nell'anno presente. E perciocchè in quella
città nell'anno 894 ebbe fine il dominio
de' Greci, e Guido duca vi signoreggiò <i>un
anno ed otto mesi</i>, dopo i quali, venuta
l'imperadrice Ageltruda a Benevento, ne
rimise in possesso il fratello Radelgiso;
per conseguente nell'anno presente si
dee credere restituito a lui il principato
beneventano. Quest'atto dipoi fa ch'io
sospetti non essere stato il suddetto <i>duca
Guido</i> figliuolo d'essa Ageltruda Augusta,
come immaginò il conte Campelli, perchè,
secondo il costume delle cose umane,
non avrebbe ella tolto al figliuolo quell'insigne
dominio per darlo ad un fratello,
e massimamente per averlo esso Guido
tolto colle sue forze dalle mani de' Greci.
Nè si dee tacere che questo Guido duca
di Spoleti, appena impadronito di Benevento <span class="fnote">[Anonym. Benevent., P. I., tom. 2 Rer. Ital.,
pag. 280.]</span>,
mandò in esilio <i>Pietro vescovo</i>
di quella città, che pure l'avea aiutato a
farne l'acquisto. Se l'ebbero forte a male
i Beneventani. Però da lì a quattro mesi
pentitosi Guido di questa sua imprudente
azione, andò in persona a Salerno, dove
s'era rifugiato questo virtuoso prelato,
ed avendolo placato, il ricondusse a Benevento,
con praticar poscia verso di lui
tutti gli atti di una vera benevolenza.
Aggiugne inoltre che <i>praedictus Marchio
<span class="pagenum" id="Page_921">[921]</span>
Spoletium perrexit, imperatorem Lambertum,
ejusque matrem imperatricem cernere
cupiens; ibant enim Romam ad Apostolorum
limina, et idem ire gestiebat</i>. Danno
ancora tali parole qualche indizio che
questo Guido marchese non fosse fratello
di Lamberto imperadore. Nell'anno presente
si ha dal medesimo Cronista e dall'Anonimo
beneventano, che andando
<i>Guaimario I</i> <span class="fnote">[Anonymus Salernit., P. I, tom. 2 Rer. Ital.,
pag. 293.]</span>, principe di Salerno colla
consorte <i>Jota</i> alla volta di Benevento
per visitare il <i>duca Guido</i> suo cognato,
fermatosi nella città di Avellino, vi ebbe
la mala notte. Perciocchè <i>Adelferio</i>, gastaldo
d'essa terra, per fama corsa che Guaimario
macchinasse di farlo imprigionare,
mise in prigione lo stesso Guaimario, e
nel dì seguente gli fece cavar gli occhi.
A questo avviso il duca Guido mosse
l'armi sue contro di Avellino, e tanto
tormentò colle macchine di guerra e coll'assedio
quella città, che Adelferio s'indusse
a mettere in libertà l'accecato
Guaimario, e la maltrattata principessa
sua moglie, che se ne tornarono a Salerno
non con quella allegrezza con cui se
n'erano partiti. Trovossi dipoi questo
Adelferio in compagnia de' Capuani, allorchè,
secondo il solito, marciavano a saccheggiare
il territorio di Napoli, e fu
preso dai Napoletani in una scaramuccia.
Guaimario spedì immantenente calde
istanze ad <i>Atanasio vescovo</i> e duca di
Napoli, per avere costui nelle mani, e a
fine di farne vendetta. Ma Adelferio ebbe
maniera di fuggirsene e di salvarsi. Succedette
in questo anno una sanguinosissima
guerra <span class="fnote">[Annales Fuldenses Freheri.]</span> fra gli Ungheri e i Bulgari. In
due battaglie restarono sconfitti gli ultimi.
Vennero alla terza, che fu sommamente
rabbiosa. Vi perirono da ventimila Bulgari
a cavallo (del quale numero io non
vo' far sicurtà), maggiore nondimeno fu
la strage senza dubbio degli Ungheri, perchè
loro toccò di andare sconfitti. Ma
presto vedrem costoro risorgere più che
<span class="pagenum" id="Page_922">[922]</span>
mai possenti e fieri, e portar la rovina
anche alla misera Italia.
</p>

<hr />
</div>

<div class="chapter">
<h2 class="hidden" id="DCCCXCVII">DCCCXCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCCXCVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Romano</span> papa I.</td>
  </tr>
  <tr>
    <td><span class="smcap">Lamberto</span> imperadore 6 e 4.</td>
  </tr>
  <tr>
    <td><span class="smcap">Arnolfo</span> imperadore 2.</td>
  </tr>
  <tr>
    <td><span class="smcap">Berengario</span> re d'Italia 10.</td>
  </tr>
</table>

<p>
In un placito <span class="fnote">[Antiq. Ital., Dissert. X.]</span>, ch'io ho dato alla
luce, si conosce che in quest'anno l'autorità
di <i>Lamberto</i> imperadore veniva riconosciuta
in Toscana, e che passava
buona armonia fra lui e <i>Adalberto</i> II, duca
e marchese di Toscana. Fu quel giudizio
tenuto in Firenze <i>anno domni Lamberti,
Deo propitio, sexto, IV die mensis
marci, Indictione quintadecima</i>: il che fa
conoscere che nel dì 4 di marzo dell'anno
892 Lamberto era già stato alzato
al trono imperiale. Chi tenne quel placito,
si conosce dalle seguenti parole: <i>Dum
ad praeclaram potestatem domni Lamberti
piissimi imperatoris missus directus fuisset
in finibus Tusciae, Amedeus, comes
palatii; et cum venisset civitate Florentia
in domum episcopii ipsius civitatis, in atrio
ante basilica sancti Johannis Baptistae
inibi resideret una simul cum Adelbertus
marchio, singulorum hominum justitias
faciendas</i>, ec. Da questo <i>Amadeo</i>, che godeva
l'insigne carica di conte del palazzo
nel regno d'Italia, ha creduto taluno
che possa essere discesa la real casa di
Savoia, perchè il nome d'<i>Amadeo</i> nel
secolo undecimo si truova in essa. Non è
sprezzabile la conghiettura; ma sola non
basta a fissar cosa alcuna per quella genealogia.
Nella parte della Borgogna signoreggiata
dal re Ridolfo convien cercare
gli antenati di questi nobilissimi
principi, sapendosi ch'essi di colà passarono
in Italia. Lume troppo debole è
un nome, per poter credere che Lamberto
si valesse per un sì riguardevol posto
della sua corte di un principe di straniera
contrada. Abbiamo dal panegirista di
<span class="pagenum" id="Page_923">[923]</span>
Berengario <span class="fnote">[Anonym., in Paneg. Bereng., P. I, tom. 2
Rer. Ital.]</span> che seguì pace e concordia
fra il suddetto <i>Lamberto Augusto</i> e
<i>Berengario re</i> in un congresso tenuto in
Pavia nell'anno precedente. Aggiugne
egli appresso che Lamberto più volte
andò cercando pretesti per rompere questa
pace: il che probabilmente avvenne
nell'anno corrente. Ecco le sue parole:
</p>

<div class="poem">
<p><i>O juvenile decus, si mens non laeva fuisset!</i></p>
<p><i>Saepe datas voluit pacis rescindere dextras</i></p>
<p><i>Fraudibus inventis. Sed enim ratione sagaci</i></p>
<p><i>Deprehendis pater alme <span class="fnote">[<i>Berengario.</i>]</span> dolos, ac murmura temnis</i>.</p>
</div>

<p>
Che esso Berengario si trovasse in
<i>Ceneda</i> nell'anno presente, l'abbiamo
da un suo diploma riferito nelle mie Antichità
italiane <span class="fnote">[Antiquit. Ital., Dissert. XIX, pag. 97.]</span>. Fece in quest'anno
<i>Stefano VI</i> papa un fine indegno del sacrosanto
suo grado, ma frutto dell'iniquità
da lui praticata contro la memoria
di papa Formoso in disonore della santa
Chiesa romana. Talmente restarono stomacati
i Romani del sacrilego strapazzo
da lui fatto del cadavero di quel pontefice,
il cui elogio si può leggere nell'operetta
d'Ausilio e presso altri scrittori,
che fatta fra loro congiura, gli misero le
mani addosso, e cacciatolo in una prigione,
quivi da lì a poco lo strangolarono.
Frodoardo così ne scrive:
</p>

<div class="poem">
<p><i>Captus et ipse, sacraque abjectus ab aede, tenebris</i></p>
<p><i>Carceris injicitur, vinclisque innectitur atris,</i></p>
<p><i>Et suffocatum crudo premit ultio leto.</i></p>
</div>

<p>
E nell'epitaffio fattogli dipoi da <i>papa
Sergio III</i>, e rapportato dal cardinal Baronio,
si legge lo stesso.
</p>

<p>
<span class="pagenum" id="Page_924">[924]</span>
</p>

<p class="center">
CVMQVE PATER MVLTVM CERTARET<br />
       DOGMATE SANCTO,<br />
  CAPTVS, ET A SEDE PVLSVS<br />
        AD IMA FVIT.<br />
  CARCERIS INTEREA VINCLIS<br />
    CONSTRICTVS, ET IMO<br />
     STRANGVLATVS NERBO,<br />
      EXVIT ET HOMINEM.
</p>

<p>
Pretende il padre Pagi che a questo
pontefice s'abbia da riferire un decreto,
a noi conservato da Graziano <span class="fnote">[Gratianus Dist. XXXIII, cap. 28.]</span>, e dal
cardinal Baronio rapportato all'anno
816, e non già ad uno degli antecessori
Stefani: cioè che si rimettesse in uso
il divieto di non consecrare il nuovo papa
eletto senza la licenza e approvazione
dell'imperadore regnante. Il decreto è
questo: <i>Quia sancta romana Ecclesia, cui
auctore Deo praesidemus, a pluribus patitur
violentias, pontifice obeunte: quae
ob hoc inferuntur, quia absque imperiali
notitia pontificis fit consecratio, nec canonico
ritu et consuetudine ab imperatore
directi intersunt nuncii, qui scandala fieri
vetent: Volumus, ut quum instituendus est
pontifex, convenientibus episcopis et universo
clero, eligatur, praesente senatu et
populo, qui ordinandus est. Et sic ab omnibus
electus, praesentibus legatis imperialibus
consecretur. Nullusque sine periculo
sui, juramenta vel promissiones aliquas
nova adiventione audeat extorquere,
nisi quae antiqua exigit consuetudo, ne
Ecclesia scandalizetur, et imperialis honorificentia
minuatur.</i> Vien chiamato <i>canonicus
ritus</i> quel costume. Tale non
parve poi, siccome vedremo, nel secolo
undecimo. Ma è ben più probabile che
questo papa Stefano non facesse questo
decreto, e che s'ingannasse Graziano con
attribuirlo ad un altro papa Stefano,
quando esso indubitatamente si legge nel
concilio di Ravenna nell'anno seguente
celebrato da papa <i>Giovanni IX</i>. Il giorno
preciso, in cui fu levato dal mondo questo
pontefice, è tuttavia ignoto. Bensì è
<span class="pagenum" id="Page_925">[925]</span>
certo ch'egli ebbe per successore nella
cattedra di san Pietro <i>Romano</i>. Due sue
bolle, rapportate dal Baluzio <span class="fnote">[Baluz., in Append. ad Marcam Hispan. de
Marca.]</span>, ci assicurano
ch'egli era papa nel mese d'ottobre
del presente anno, essendo scritte
<i>idibus octobris, imperante domno nostro
piissimo perpetuo augusto Lamberto a Deo
coronato magno imperatore anno VI, et
post consulatum anno VI, Indictione prima</i>.
Per attestato del Dandolo, questo papa
mandò il pallio archiepiscopale <span class="fnote">[Dandul., in Chronic., tom. 12 Rer. Ital.]</span> a <i>Vitale
II</i>, <i>patriarca</i> di Grado. Se vogliam
creder alla farraggine indigesta della Cronica
della Novalesa <span class="fnote">[Chron. Novaliciense, P. II, tom. 2 Rer.
Ital., pag. 763.]</span>, in questi tempi
fiorì <i>Ammolo</i> ossia <i>Ammolone vescovo</i> di
Torino, di cui quell'autore narra un
fatto assai strano. <i>Lamberti regis tempore
fuit Maginfredus, quem interfecit; nec
non et Ammulus episcopus taurinensis,
qui ejusdem civitatis turres et muros perversitate
sua destruxit. Nam inimicitiam
exercens cum suis civibus, qui continuo
illum a civitate exturbarunt, fuitque tribus
annis absque episcopali cathedra. Qui
postmodum pace peracta reversus, et manu
valida cinctus, destruxit, sicut diximus.
Fuerat haec siquidem civitas condensissimis
turribus bene redimita, et arcus
in circuitu per totum deambulatorios, cum
propugnaculis desuper atque antemuralibus.</i>
Veramente i vescovi aveano già
acquistate forze tali e ricchezze, che già
cominciavano non pochi d'essi a prendere
un'aria principesca; e però non è
tanto difficile a credere questa gara e
vendetta fra quel vescovo e i cittadini.
Che poi questo Ammolone vescovo di
Torino veramente vivesse in questi tempi,
lo abbiamo dal concilio romano tenuto
nell'anno seguente da papa Giovanni
IX, apparendo da un frammento di
esso, dato alla luce dal padre Mabillone <span class="fnote">[Mabill., Append. ad Rer. Ital.]</span>,
che esso Ammolone v'intervenne,
<span class="pagenum" id="Page_926">[926]</span>
e fu uno de' più zelanti per la memoria
e gloria di papa Formoso.
</p>

<hr />
</div>

<div class="chapter">
<h2 class="hidden" id="DCCCXCVIII">DCCCXCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="6">Anno di</td>
    <td><span class="smcap">Cristo</span> <span class="scp">DCCCXCVIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Teodoro</span> II papa 1.</td>
  </tr>
  <tr>
    <td><span class="smcap">Giovanni</span> IX papa 1.</td>
  </tr>
  <tr>
    <td><span class="smcap">Lamberto</span> imperadore 7 e 5.</td>
  </tr>
  <tr>
    <td><span class="smcap">Arnolfo</span> imperadore 3.</td>
  </tr>
  <tr>
    <td><span class="smcap">Berengario</span> re d'Italia 11.</td>
  </tr>
</table>

<p>
Succedette in quest'anno ciò che
narra Liutprando istorico <span class="fnote">[Liutprandus, Hist., lib. 1, cap. 10.]</span> di <i>Adalberto
II</i>, duca e marchese di Toscana:
cioè, ch'egli insieme con <i>Ildebrando</i>
molto potente conte (non si sa di qual
città) si ribellò da <i>Lamberto imperadore</i>,
e raunata una competente armata, s'incamminò
alla volta di Pavia. <i>Tantae
quippe</i> (dice egli) <i>Adalbertus erat potentiae,
ut inter omnes Italiae principes, solus
ipse cognomento diceretur dives</i>. Aggiugne
ch'egli avea per moglie <i>Berta</i>, la
quale in prime nozze con <i>Teobaldo conte</i>
di Provenza avea partorito <i>Ugo conte</i> e
<i>marchese</i>, che vedremo all'anno 926
essere creato re d'Italia. Questa altera
donna figliuola del già <i>Lottario re</i> della
Lorena, quella fu che spinse il marito a
prendere le armi contra dell'Augusto
Lamberto. Passato per monte Bardone,
giunse egli col suo poco agguerrito esercito
tino a Borgo san Donnino fra Parma
e Piacenza. Intanto avvertito di questa
mossa Lamberto, mentre godeva il
divertimento suo favorito nella foresta
di Marengo, senza aspettar che si unisse
l'armata sua, con soli cento cavalli venne
frettolosamente incontro ad Adalberto.
Trovata la di lui gente immersa in
un profondo sonno per aver votate nel
giorno innanzi le botti, le diede addosso,
e sopra quanti arrivò, sfogò la collera
sua. Ildebrando ebbe la fortuna di salvarsi
colla fuga. Non così avvenne al
duca della Toscana. Colto in una greppia,
dove s'era appiattato, e condotto
alla presenza di Lamberto, che gli diede
solennemente la berta, fu condotto prigione
<span class="pagenum" id="Page_927">[927]</span>
con altri a Pavia. Gli autori più
antichi ci descrivono l'imperador Lamberto,
come giovane di non molto cuore
e di minore sperienza nell'armi; e qui
Liutprando cel fa conoscere un Marte.
Contuttociò si può ben credere che Liutprando
nella sostanza del fatto non si
sia ingannato. Era in Pavia esso Lamberto
nel dì 27 di luglio di quest'anno,
siccome costa da un privilegio da lui conceduto
ai canonici di Parma, e da me
dato alla luce con queste note: <span class="fnote">[Antiquit. Ital., Dissert. XXXIV.]</span> <i>VI kalendas
augusti anno Incarnationis Domini
DCCCXCVIIII</i>, (sarà l'anno pisano,
cioè secondo l'era volgare anno 898)
<i>domni quoque Lamberti piissimi imperatoris
VI, Indictione I. Actum Papiae urbe
ticinensi</i>. Dopo soli quattro mesi di
pontificato, per quanto si crede, <i>papa
Romano</i> passò a miglior vita. In luogo
suo fu eletto <i>Teodoro II</i>, pontefice che
non tenne la sedia di san Pietro più di
venti giorni, ma che meritava per le sue
virtù di tenerla lunghissimo tempo. Di
lui così scrive Frodoardo <span class="fnote">[Frodoardus, de Romanor. Pontif., P. II,
tom. 3 Rer. Italic.]</span>:
</p>

<div class="poem">
<p><i>Dilectus clero Theodorus pacis amicus,</i></p>
<p><i>Bis senos</i> (denos) <i>romana dies, qui jura gubernans,</i></p>
<p><i>Sobrius et castus, patria bonitate refertus,</i></p>
<p><i>Vixit pauperibus diffusus amator et alter.</i></p>
<p><i>Hic populum docuit connectere vincula pacis;</i></p>
<p><i>Atque sacerdotes concordi, ubi junxit honore,</i></p>
<p><i>Dum propriis revocat disjectos sedibus, ipse</i></p>
<p><i>Complacitus rapitur decreta sede locandus</i>.</p>
</div>

<p>
Si venne ad un'altra elezione. Elesse
una parte del popolo <i>Sergio</i> prete, il quale,
se vogliam credere a Liutprando, era
anche stato, siccome già dicemmo, eletto
nell'anno 891, in concorrenza di papa
Formoso, e poi rifugiato in Toscana
sotto la protezione di <i>Adalberto II</i> duca.
Ma più possanza ebbe il partito contrario,
da cui fu non solamente eletto, ma
consecrato <i>Giovanni IX</i>. E questi poi
cacciò in esilio tanto il suddetto Sergio,
quanto altri Romani di lui fautori:
</p>

<p>
<span class="pagenum" id="Page_928">[928]</span>
</p>

<div class="poem">
<p><i>Pellitur electus patria quo Sergius urbe,</i></p>
<p><i>Romulidumque gregum quidam traduntur abacti.</i></p>
</div>

<p>
Così scrive Frodoardo. E però si
comprende che non già nell'anno 891
seguì la elezione e la decadenza di Sergio,
ma bensì nell'occasion di questa sede
vacante. Nell'epitaffio del suddetto Sergio,
che arrivò finalmente anch'egli ad
essere papa, si legge che questo <i>Giovanni
IX</i> papa fu un usurpatore del pontificato:
</p>

<div class="poem">
<p><i>Romuleosque greges dissipat iste lupus.</i></p>
</div>

<p>
Comunque sia, toccò a <i>Sergio</i> il di
sotto in questa occasione, e le poche
memorie che restano di Giovanni IX, cel
danno a conoscere per uomo molto saggio
e pio. Siccome egli era della fazione
di papa Formoso, così ebbe principalmente
a cuore di risarcire il di lui onore.
A tal fine poco dopo la consecrazione
sua raunò un concilio in Roma, dove furono
stabiliti alcuni capitoli, da' quali si
ricava non poca luce per conoscere il
sistema di questi tempi <span class="fnote">[Labbe, Concil., tom. 9.]</span>. Prima d'ogni
altra cosa fu annullato il concilio tenuto
da papa Stefano VI contra del defunto
papa Formoso, e condannati alle
fiamme i suoi processi e decreti, come
affatto illegittimi e disordinati, perchè
fatti contra di un cadavero che non può
dir le sue ragioni. Dato fu il perdono al
clero che intervenne a quel sinodo; e
decretato che la traslazione d'esso Formoso
dal vescovato di Porto al papato
non passasse in esempio, perchè era vietato
dai canoni il passaggio da una chiesa
all'altra senza qualche grande necessità
della Chiesa; e però non si ammettevano
allora vescovi al pontificato romano.
Furono approvati e rimessi nel
loro grado tutti i vescovi, preti e cherici
ordinati dal suddetto papa Formoso;
confermata l'elezione ed unzione di <i>Lamberto
imperadore</i>; riprovata ed annullata
<span class="pagenum" id="Page_929">[929]</span>
la barbarica di <i>Arnolfo, quae per subreptionem
extorta est</i>. Fu ratificata la scomunica
contra Sergio, Benedetto e Marino,
preti della Chiesa romana, e contra
Leone, Pasquale e Giovanni, diaconi della
sede apostolica, siccome principali
promotori della scandalosa procedura
contra di papa Formoso; ed intimata la
medesima censura a chiunque <i>ad capiendum
thesaurum</i> avea tratto dal sepolcro
il cadavero d'esso papa, e poi gittato nel
Tevere. Miriamo dipoi in questo concilio
il decreto che dal padre Pagi vien creduto
fatto da <i>Stefano VI</i> papa, e già riferito
all'anno precedente, intorno al non consecrare
il nuovo papa eletto, se non coll'approvazione
dell'imperadore e alla
presenza de' suoi legati. Erasi già introdotto
l'abbominevole abuso, che morendo
il papa, correva il popolo a dare il
sacco al palazzo pontificio, con passare
anche un tal furore addosso ad altri luoghi
entro e fuori di Roma: il che avea
servito d'esempio per fare lo stesso ad
altre città. Fu proibito un tale eccesso:
<i>Quod qui facere praesumserit, non solum
ecclesiastica censura, sed etiam imperiali
indignatione feriatur</i>.
</p>

<p>
Terminato questo concilio, si portò
<i>papa Giovanni</i> a Ravenna, per abboccarsi
coll'imperadore Lamberto, e trattar seco
di concerto de' comuni bisogni. Si
raunò quivi ancora un concilio di settantaquattro
vescovi, e v'intervennero i due
suddetti primi luminari della Cristianità.
Uno dei capitoli ivi stabiliti è questo per
parte dell'imperadore, bastevolmente indicante
la di lui sovranità. <i>Si quis Romanus,
cujuscumque sit ordinis, sive de clero,
sive de senatu, seu de quocumque ordine,
gratis ad nostram imperialem majestatem
venire voluerit, aut necessitate compulsus
ad nos voluerit proclamare, nullus eis
contradicere praesumat; et neque eorum
res quisquam invadere vel depraedari, aut
eorum personas in eundo, vel redeundo,
vel morando, inquietare praesumat, donec
liceat imperatoriae potestati eorum causas,
aut personas, aut per nos aut per missos
<span class="pagenum" id="Page_930">[930]</span>
nostros deliberare. Qui autem eos inquietare
eundo, vel redeundo, vel morando
tentaverit, vel eorum quidpiam rerum
auferre, postquam nostram misericordiam
proclamaverint, imperialis ultionis indignationem
incurrat</i>. Fra gli sconcerti degli
anni passati dovea essere stato messo
ostacolo in Roma a chi volea ricorrere
e appellare al tribunale dell'imperadore.
Lamberto volle che sussistesse nell'antico
suo vigore questo suo diritto. Conferma
inoltre l'imperadore <i>privilegium
sanctae romanae Ecclesiae, quod a priscis
temporibus per piissimos imperatores stabilitum
est</i>. Volle dipoi il pontefice che
Lamberto Augusto, i vescovi e baroni
approvassero il concilio romano, poco
dianzi <i>pro causa domni Formosi sanctissimi
papae, non invidiae zelo, sed rectitudinis
gratia canonice peractum</i>. E perciocchè
negli stati della Chiesa romana
per gli anni addietro erano state commesse
immense ruberie, incendii e violenze;
perciò fece istanza all'imperadore,
<i>ut alia impunita non dimittatis</i>. Soggiunge:
<i>Ut pactum, quod a beatae memoriae
vestro genitore domno Widone, et a vobis
piissimis imperatoribus, juxta praecedentem
consuetudinem, factum est, nunc reintegretur,
et inviolatum servetur</i>. Chiamavasi
<i>Patto</i> la signoria di Roma, dell'Esarcato
e della Pentapoli, che chiunque
desiderava d'essere imperadore, confermava
per patto ai romani pontefici con
un nuovo diploma. Forse il barbaro re
Arnolfo mancò alla giusta confermazione
di questi patti. Dice inoltre il papa che
erano stati alienati illecitamente alcuni
beni patrimoniali, ed anche alcune città,
ed altre cose contenute in esso Patto,
senza esprimere se da' suoi predecessori
oppure dagl'imperadori; ed esige che
tali alienazioni sieno annullate nel concilio.
E perciocchè in addietro s'erano fatte
<i>in territoriis beati Petri</i> delle adunanze
illecite dai Romani, Longobardi ed anche
Franzesi, <i>contra apostolicam et imperialem
voluntatem</i>; vuole che con un decreto
dell'imperadore e del sinodo sieno proibite
<span class="pagenum" id="Page_931">[931]</span>
per l'avvenire. Finalmente espone il
papa lo stato miserabile cui era ridotta
la santa Chiesa Romana, perchè non le
restavano rendite da mantenere il clero,
e da aiutare i poverelli; ed avendo egli
trovata quasi distrutta la patriarcal basilica
lateranense, avea ben inviato gente
per tagliar travi da risarcirla, ma ne era
stato impedito dai malviventi d'allora il
tagliamento. Però scongiura l'imperadore,
acciocchè dia mano a quella fabbrica,
e adoperi l'autorità sua per rimettere in
migliore stato la Chiesa romana. Fa questo
concilio conoscere che questo <i>papa
Giovanni</i> era personaggio di vaglia, ma
eletto al governo della nave in tempi
troppo burrascosi, che peggiorarono anche
di più andando innanzi.
</p>

<p>
Per altro abbiamo dal panegirista di
Berengario <span class="fnote">[Anonymus, in Panegyrico Berengarii.]</span> che ne' due precedenti
anni e nel presente ancora si godè in Italia
una buona pace e un felice raccolto
delle campagne:
</p>

<div class="poem">
<p><i>Tertia mox tamen hunc Latio produxerat aestas.</i></p>
<p><i>Ubere telluris potientem pace sequestra.</i></p>
</div>

<p>
Ma non giunse al fine di quest'anno
l'<i>imperadore Lamberto</i>, giovane dotato di
bellissime doti, di costumi pudici, e di
grande espettazione, se fosse più lungamente
vivuto, come s'ha da Liutprando.
Dilettavasi egli forte della caccia, e il suo
luogo favorito per tal sollazzo era il bosco
di <i>Marengo</i> nel territorio dove fu poi
fabbricata la città d'Alessandria. Dura
tuttavia un castello in quelle parti che
porta il nome di Marengo, mentovato da
Leandro Alberti e dal Magino. Quivi nel
dì 30 di settembre confermò egli a <i>Gamenolfo
vescovo</i> di Modena i privilegii
della sua chiesa, con un diploma accennato
dal Sigonio, e pubblicato dipoi dal
Sillingardi, che si legge ancora presso
l'Ughelli <span class="fnote">[Ughell., Ital. Sacr., tom. 2, in Episcop.
Mutinens.]</span>. Esso fu dato <i>anno Incarnationis
Domini DCCCXCVIII, domni quoque
<span class="pagenum" id="Page_932">[932]</span>
Lamberti piissimi imperatoris VII, pridie
kalendas octobris Indictione secunda</i>. Un
altro diploma d'esso Lamberto ho io
esposto alla luce <span class="fnote">[Antiquit. Italic., Dissert. LXIII.]</span>, dato nel dì 3 di settembre,
in favore della chiesa d'Arezzo,
che ha le medesime note del precedente.
Sul principio dunque d'ottobre dovette
succedere la non naturale morte del suddetto
imperador Lamberto. Era egli alla
caccia, e cadutogli sotto il cavallo, mentre
a briglia sciolta perseguitava non so
qual fiera, l'infelice principe si ruppe il
collo e morì. Ecco le parole del suddetto
panegirista di Berengario:
</p>

<div class="poem">
<p><i> . . . . . . . Studio jam vadit in altos</i></p>
<p><i>Venandi lucos, cupiens sibi mittier aprum</i></p>
<p><i>Informem, aut rapidis occurrere motibus ursum;</i></p>
<p><i>Avia sed postquam nimio clamore fatigant</i></p>
<p><i>Praecipites socii, ipse uno comitante ministro.</i></p>
<p><i>Dum sternacis equi foderet calcaribus armos,</i></p>
<p><i>Implicitus cecidit sibimet sub pectore collum,</i></p>
<p><i>Abrumpens teneram colliso gutture vitam.</i></p>
</div>

<p>
Questa fu la pubblica voce che si
sparse allora della maniera di sua morte,
lo attesta anche Liutprando <span class="fnote">[Liutprandus, Hist., lib. 1, cap. 12.]</span> con dire:
<i>Ajunt sane, hunc regem, dum in luco Marinco
venaretur (est enim ibidem mirae
magnitudinis et amoenitatis lucus, adeo
venationibus aptus) et sicut moris est,
apros effreni consectaretur equo, cecidisse,
collumque fregisse</i>. Ma soggiugne appresso,
esserci stata un'altra fama, creduta
da lui più verisimile, e divulgata
dappertutto. Cioè, che avendo Lamberto
fatto decapitare <i>Maginfredo</i> conte di Milano
a cagion di sua ribellione, conferì
quel posto ad <i>Ugo</i> di lui figliuolo, che <i>Maginfredo</i>
o <i>Magnifredo</i> vien appellato anch'egli
nell'antico codice della cesarea
biblioteca, e colmollo anche d'altri benefizii,
affinchè dimenticasse la disgrazia
occorsa a suo padre. Anzi perchè in questo
giovinetto all'avvenenza si univa un
nobile ardire, se gli affezionò talmente
esso Lamberto, che il voleva sempre ai
suoi fianchi, nonchè in sua corte. Trovandosi
soli amendue alla caccia, aspettando
<span class="pagenum" id="Page_933">[933]</span>
che passasse qualche cinghiale, fu preso
Lamberto dal sonno; e allora Ugo, prevalendo
più in lui l'ira per la morte del
padre, che il favore di Lamberto, e la
memoria de' benefizii ricevuti e del giuramento
prestato, con un bastone gli ruppe
il collo, facendo poi correre voce che
la caduta da cavallo gli avesse abbreviata
la vita. Stette nascoso per alcuni anni il
fatto, ma presentossi occasione in cui lo
stesso Ugo lo rivelò al re Berengario.
Anche l'autore della Cronica della Novalesa <span class="fnote">[Chron. Novaliciense, P. II, tom. 2 Rer. Ital.]</span>
lasciò scritto, che per mano
del figliuolo dell'ucciso Maginfredo conte
tolta fu la vita a Lamberto, mentre erano
alla caccia. <i>Spina Lamberti</i> era chiamata
una volta la terra che oggidì ha il nome
di Spilamberto vicina al Panaro e a
San Cesario, e nel distretto di Modena.
Di sopra vedemmo all'anno 885 che
l'antico monaco nonantolano, da cui
abbiamo la vita d'Adriano I papa, pretese
così nominato quel luogo <i>a casu
Lamberti</i>, con aver anche creduto altri
scrittori che Lamberto fosse stato con
una spina tolto di vita da Ugo. Ma queste
son favole troppo leggermente nate,
e che non meritano d'essere confutate.
</p>

<p>
Altro non ci voleva che questo impensato
accidente per far risorgere la
fortuna del <i>re Berengario</i>. Strano ben può
sembrare uno strumento d'acquisto fatto
da <i>Everardo vescovo</i> di Piacenza della
metà della Rocca di Bardi, scritto <span class="fnote">[Campi, Istor. di Piacenza, tom. 1 Append.]</span>,
<i>Berengario rege, anno regni ejus in Italia
decimo, mense augusto, Indictione prima</i>.
All'agosto dell'anno presente appartiene
questa indizione; e però potrebbe dedursi
di qua che fosse prima mancato di
vita l'imperador Lamberto, e che Piacenza
già ubbidisse al re Berengario: il
che non si può accordare colle notizie
recate di sopra. Ma quella carta o patisce
delle difficoltà, oppure non fu assai
attentamente letta, e stampata per conseguente
con qualche sbaglio. Certo nell'agosto
dell'anno presente 898 correva
<span class="pagenum" id="Page_934">[934]</span>
l'<i>anno undecimo</i>, e non già il <i>decimo</i>, del
regno di Berengario; e però nulla si può
stabilire con quest'atto dubbioso, se
pur non è qualche cosa di peggio. Ora
portata al re Berengario la nuova del
morto suo emulo, non si fece egli pregare
a volare a Pavia, dove fu senza aperta
opposizion ricevuto, con darsi a lui tutte
l'altre città già signoreggiate da Lamberto.
Rapporta l'Ughelli <span class="fnote">[Ughell., Ital. Sacr., in Episcop. Regiens.
Append.]</span> un suo diploma
in favore di <i>Azzo</i> vescovo di Reggio,
<i>VIII idus novembris anno Incarnationis
Domini DCCCXCVIII, anno vero domni
Berengarii serenissimi regis XI, Indictione
I. Actum Papiae palatio regio.</i>
Trovò egli, per testimonianza di Liutprando <span class="fnote">[Liutprandus, Hist., lib. 1, cap. 12.]</span>,
carcerato in essa città di Pavia
<i>Adalberto II</i> duca e marchese di Toscana,
con altri. Li rimise egli tutti in libertà e
in possesso de' loro governi e beni; e
perciò anche la Toscana cominciò a riconoscerlo
per suo re e sovrano. Vi restava
il ducato di Spoleti, che potea fare
resistenza, perchè al governo di quelle
contrade dimorava tuttavia la vedova
<i>imperadrice Ageltruda</i>, madre del defunto
Lamberto Augusto. Si trattò amichevolmente
di concordia; e da un importante
diploma <span class="fnote">[Antiquit. Ital., Dissert. LXXIII.]</span>, esistente nell'archivio di
San Sisto di Piacenza, si comprende che
Berengario guadagnò quell'altera donna,
col concederle, secondo i corrotti costumi
di questi tempi, due monisteri a disposizione
di essa, e col confermarle tutti
i beni suoi propri, o a lei donati sì dal
marito Guido, che dal figliuolo Lamberto.
Il diploma fu dato <i>kalendis decembris,
anno Incarnationis Domini nostri Jesu
Christi DCCCXCVIII, anno vero regni
Berengarii gloriosissimi regis XI, per Indictionem
II. Actum civitate Regiae</i>: cioè,
a mio credere, in Reggio di Lombardia.
Sotto essa carta Berengario aggiunse di
suo pugno le seguenti parole: <i>Promitto
ego Berengarius rex tibi Ageltrudae, relictae
<span class="pagenum" id="Page_935">[935]</span>
quondam Widoni imperatoris, quia
ab hac hora, ut deinceps, amicus tibi sum,
sicuti recte amicus amico esse debet. Et
cuncta tua praeceptalia concessa a Widone,
seu a filio ejus Lamberto imperatoribus,
nec tollo, nec ulli aliquid aliquando tollere
dimitto injuste.</i> C'è motivo di credere
che per tal via il ducato di Spoleti venisse
all'ubbidienza del re Berengario. Forse
anche seguitò Ageltruda a governar
quel ducato, giacchè non s'ode più parlare
di <i>Guido duca</i> e marchese, di cui fu
fatta menzione all'anno 896. Sul principio
di questo, <i>Odone</i>, re di una parte
della Francia, morendo, aprì la strada a
<i>Carlo il Semplice</i>, re dell'altra, d'impadronirsi
di tutto il regno. Intanto <i>Arnolfo</i>
re di Germania per le sue infermità languiva,
nè operò più cosa degna di considerazione.
Molto meno pensava all'Italia.
E se lo Struvio <span class="fnote">[Struvius, Hist. German., in Vita Arnulfi.]</span> col prendere
senza esame le parole di Liutprando storico,
giunse a scrivere ch'egli in questo
anno per la terza volta calò in Italia, e
perseguitò <i>Guido imperadore</i>, non mostrò
già discernimento critico, e tanto meno
dopo aver detto innanzi che lo stesso
Guido qualche anno prima era mancato
di vita. Varii altri moderni scrittori hanno
asserito lo stesso, ma loro mancavano
que' tanti lumi che ha dipoi guadagnato
la storia, e de' quali poteva e dovea
valersi questo autore tedesco.
</p>

<hr />
</div>

<div class="chapter">
<h2 class="hidden" id="DCCCXCIX">DCCCXCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCXCIX</span>. Indizione <span class="scp">II</span>.</td>
  </tr>
  <tr>
    <td><span class="smcap">Giovanni</span> IX papa 2.</td>
  </tr>
  <tr>
    <td><span class="smcap">Berengario</span> re d'Italia 12.</td>
  </tr>
</table>

<p>
Soggiornava in <i>Pavia</i> il <i>re Berengario</i>
nel marzo dell'anno presente, dove concedette
varii privilegii da me <span class="fnote">[Antiquit. Ital., Dissert. XVIII et LXVII.]</span> dati alla
luce. Il primo in favore della chiesa di
San Nicomede nel distretto di Parma, spedito
<i>VIII idus martias</i>, cioè nel dì 8
d'esso mese. Un altro <i>V idus martias</i>,
ossia nel dì 11 di marzo, alle monache
della Posterla di Pavia. Un altro per le
<span class="pagenum" id="Page_936">[936]</span>
medesime dato <i>V kalendas aprilis, ossia
nel dì 28 di marzo, anno Incarnationis
Domini DCCCXCVIII, anno regni domni Berengarii
gloriosissimi regis XII, Indictione
II</i>. Ma con errore, dovendo essere <i>anno
DCCCXCVIIII. Actum Papiae</i>; perchè
nel marzo dell'anno 898 Berengario non
era padrone di Pavia, nè è credibile che
la di lui cancelleria ora adoperasse l'era
fiorentina, ora la pisana, ora la volgare.
Pareva pure, che omai ridotto tutto il
regno d'Italia sotto il governo di un
principe solo, principe amorevole e di
cuor sincero, s'avesse qui a godere
un'invidiabil quiete. Ma andò ben diversamente,
se vogliam credere al Sigonio <span class="fnote">[Sigonius, de Regno Ital.]</span>,
al padre Pagi <span class="fnote">[Pagius, ad Annales Baron.]</span> e ad altri moderni scrittori;
perchè in questo medesimo anno
cominciò per l'Italia una tela di gravissime
sciagure, se pur la storia mancante
ed imbrogliata di questi tempi ci lascia
discernere il vero. Durava tuttavia in
alcuni de' principi italiani, già della fazione
di Guido e Lamberto imperadori, l'avversione
a Berengario, rimontato pienamente
sul trono. S'avvisarono costoro di chiamare
in Italia <i>Lodovico</i> re di Provenza <span class="fnote">[Struvius, Hist. German., in Vita Arnulf.]</span>,
figliuolo di <i>Bosone</i> e di <i>Ermengarda</i>, cacciandogli
in capo delle pretensioni su
questo regno, per essere stata Ermengarda
figliuola di <i>Lodovico II imperadore</i>.
Quel che parve più strano, fu che <i>Adalberto</i>
marchese d'Ivrea si fece capo e promotore
di questa mena, ancorchè egli avesse
per moglie <i>Gisla</i> figliuola del medesimo
re Berengario, la quale gli avea partorito
un figliuolo appellato <i>Berengario</i> dal nome
dell'avolo materno. Vedremo a suo tempo
questo giovane Berengario divenire
re e tiranno dell'Italia. Volle dunque
<i>Lodovico re di Provenza</i> provar la sua
fortuna, e calò in Italia con un'armata
de' suoi Provenzali. Ma certificato che il
re Berengario veniva ad incontrarlo con
forza molto maggiore, avvilitosi, non tardò
a pentirsi della cominciata impresa, e,
<span class="pagenum" id="Page_937">[937]</span>
secondo l'osservazione del Vangelo, spedì
segreti messi a Berengario per trattare
di pace. Non ripugnò Berengario, siccome
uomo di buona legge, ed essendosi contentato
che Lodovico con forte giuramento
si obbligasse di non mai più tornare
in Italia, per qualunque chiamata o istanza
che gli fosse fatta dai nemici d'esso
Berengario, gli permise di tornarsene indietro
sano e salvo. Fu in questa congiuntura
ben assistito il re Berengario da
<i>Adalberto II</i> potentissimo marchese di
Toscana, dianzi guadagnato con molti
regali. Si attribuì al gagliardo soccorso
suo la facilità con cui Berengario si
sbrigò da questo pericoloso impaccio.
Ma, siccome vedremo, non si può ammettere
in quest'anno la prima venuta del
re Lodovico in Italia, e, per le ragioni che
si addurranno, si dee essa riferire all'anno
susseguente. Un altro avvenimento di
maggiore importanza pare che s'abbia
da riferire all'anno presente, cioè il primo
ingresso, ossia la prima scorreria in
Italia della crudelissima nazione degli
<i>Ungheri</i>, chiamati anche <i>Unni</i> e <i>Turchi</i>
da alcuni scrittori, e nominatamente dal
suddetto Liutprando. Se non falla l'autore
della Cronica di Nonantola, i cui
frammenti furono pubblicati dall'Ughelli <span class="fnote">[Ughell., Ital. Sacr., tom. 2 in Episcop.
Mutinens.]</span>,
<i>anno DCCCXCIX, venere Ungari in
Italiam de mense augusti, Indictione III,
octavo kalendas octobris junxerunt se Christiani
cum eis in bello ad fluvium Brentam,
ubi multa milia Christianorum interfecta
sunt ab eis, et alios focavere, et venerunt
usque da Nonantulam, et occidere monachos,
et incenderunt monasterium, et codices
multos concremavere, atque omnem
depopulati sunt locum. Praedictus autem
venerabilis Leopardus abbas cum cunctis
aliis monachis fugere, et aliquamdiu latuere.</i>
Sicchè, secondo questo autore, nel
dì 24 di settembre, in cui correva l'<i>Indizione
III</i>, fu data la battaglia dai Cristiani
agli Ungheri pagani al fiume Brenta, con
immensa strage e totale sconfitta de' primi;
<span class="pagenum" id="Page_938">[938]</span>
dopo di che vennero fino all'insigne
monistero di Nonantola sul distretto
di Modena, e dopo avergli dato il sacco,
lo consegnarono alle fiamme. Tuttavia
perchè il continuatore degli Annali di Fulda <span class="fnote">[Annales Fuldenses Freheri.]</span>
riferisce all'anno seguente questa
memorabil calamità degl'Italiani, può
restar dubbio che piuttosto a quello che
a quest'anno appartenga l'entrata prima
degli Ungheri, e la rotta data al popolo
cristiano. E tanto più perchè pare che gli
Ungheri solamente dopo la morte di <i>Arnolfo</i>
re di Germania alzassero la testa,
e cominciassero a portar la desolazione
non meno alla Germania che all'Italia.
Certo è che sul fine di quest'anno esso
<i>Arnolfo</i> diede fine ai suoi malori colla sua
morte. Vedremo all'anno susseguente
come si parli di questa irruzione degli
Ungheri in una lettera scritta dai vescovi
tedeschi <i>a papa Giovanni IX</i>. Intanto si
vuole qui accennare un diploma del re
Berengario, copia del quale, conservata
dai monaci benedettini di Modena, fu da
me data alla luce <span class="fnote">[Antiquit. Ital., Dissert. XXI, p. 155.]</span>. In esso re Berengario
conferma tutti i privilegii e beni del
predetto monistero nonantolano a Leonardo
abbate, e in fine si legge: <i>Datum XIIII
kalendas septembris anno Incarnationis
Domini DCCCXCVIIII, domni autem Berengarii
gloriosissimi regis XII, Indictione II.
Actum Curtis nostrae Vilzachara</i>, cioè
nel castello oggidì appellato san Cesario
nel modenese, vicino a Nonantola. Quivi
nulla si parla degli <i>Ungheri</i>, perchè più
di un mese dappoi, secondo il suddetto
storico di Nonantola, succedette l'infelice
giornata campale con essi alla
Brenta.
</p>

<hr />
</div>

<div class="chapter">
<h2 class="hidden" id="DCCCC">DCCCC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCC</span>. Indizione <span class="scp">III</span>.</td>
  </tr>
  <tr>
    <td><span class="smcap">Benedetto</span> IV papa 1.</td>
  </tr>
  <tr>
    <td><span class="smcap">Lodovico</span> III re d'Italia 1.</td>
  </tr>
  <tr>
    <td><span class="smcap">Berengario</span> re d'Italia 13.</td>
  </tr>
</table>

<p>
Fu in quest'anno, per attestato degli
Annali pubblicati dal Freero, e di
<span class="pagenum" id="Page_939">[939]</span>
Reginone <span class="fnote">[Rhegino, in Chronico.]</span>, eletto dai vescovi della Germania
per loro re <i>Lodovico</i> figliuolo legittimo
del defunto <i>Arnolfo</i>, benchè in età
puerile; e di tale elezione diedero essi
avviso a <i>papa Giovanni</i> con una lettera
che si legge nella Raccolta de' concilii <span class="fnote">[Labbe, Concil., tom. 9.]</span>.
<i>Zventebaldo</i> ossia <i>Zventeboldo</i>, fratello
bastardo d'esso Lodovico, era già in
possesso del regno della Lorena. Se gli
ribellarono quei popoli con darsi a Lodovico;
perlochè insorse la guerra;
ma rimasto ucciso in un fatto di armi
esso Zventebaldo, finì presto quel rumore.
Abbiamo nella suddetta Raccolta
dei concilii un'altra lettera scritta al medesimo
papa Giovanni dai vescovi della
Baviera, che dee appartenere all'anno
presente, non potendosi differir più tardi,
quando sia certa, siccome pare, la
morte di papa Giovanni IX in questo
medesimo anno. E tanto più perchè vi
si dice già eletto il nuovo re Lodovico:
il che, siccome abbiam detto, accadde
nel principio dell'anno corrente. Quivi
sono menzionati <i>progenitores serenissimi
senioris</i> (ora diciam <i>signore</i>) <i>nostri, Ludovici
videlicet imperatoris</i>. Qualche guastatore
degli antichi testi in vece di <i>regis</i>
avrà quivi posto <i>imperatoris</i>; non essendo
probabile che tal titolo si desse a quel
re fanciullo, perchè dai soli romani pontefici
questo si conferiva, nè si sa che
alcuno in questi tempi l'usurpasse in
pregiudizio de' papi. Infatti di sotto è
mentovato <i>juvenculus rex noster</i>. Pretendono
que' vescovi affatto calunniosa la
voce sparsa, ch'essi avessero fatta pace
con gli Ungheri, <i>atque, ut in Italiam transirent,
pecuniam dedisse</i>. Soggiungono
appresso: <i>Quando vero Hungaros Italiam
intrasse comperimus, pacificare cum eisdem
Sclavis, teste Deo, multum desideravimus,
quatenus tamdiu spatium darent,
quamdiu Langobardiam nobis intrare et
res sancti Petri defendere, populumque
christianum divino adjutorio redimere liceret.
Et nec ipsum ab eis obtinere potuimus.</i>
<span class="pagenum" id="Page_940">[940]</span>
In fine con un poscritto aggiugne
<i>Teotmaro arcivescovo</i> juvavense, ossia di
Salisburgo: <i>Sed quia Dei gratia liberata
est Italia, quando citius potero, pecuniam
vobis transmittam</i>. Essendo mancato di
vita <i>papa Giovanni IX</i>, a cui si dice scritta
questa lettera, avanti il settembre
dell'anno presente, conseguentemente prima
di quel tempo erano per la prima volta
venuti a devastar l'Italia i fierissimi Ungheri.
Laonde o nell'anno presente o nel
precedente s'ha da mettere il principio
di questa orribil tempesta, che per tanti anni
dipoi flagellò e devastò la misera Italia.
Il continuatore degli Annali pubblicati
dal Freero <span class="fnote">[Annales Fuldenses Freheri.]</span> sotto quest'anno, nel quale
egli depose la penna, scrive, che mentre
i Bavaresi uniti coi Boemi davano
il guasto alla Moravia, <i>Avari qui dicuntur
Ungari, tota devastata Italia</i> (manca
qualche parola) <i>ita ut occisis episcopis
quamplurimis, Italici contra eos depellere
molientes, in uno praelio uno die ceciderint
viginti millia</i> (numero forse troppo
ingrandito). <i>Ipsi namque eadem via, qua
intraverunt, Pannoniam regressi sunt</i>.
Reginone, o, per dir meglio, qualche suo
continuatore poco perito della cronologia,
riferisce all'anno seguente, cioè
fuor di sito, come ha ancor fatto di altri
avvenimenti, la deplorabil rotta data dagli
Ungheri all'esercito degl'Italiani.
Ma, per quanto s'è detto, appartiene
quella calamità o al presente o all'antecedente
anno. <i>Gens Hungarorum</i>, scrive
questo autore, <i>Langobardorum fines ingressa,
caedibus, incendiis ac rapinis
crudeliter cuncta devastat. Cujus violentiae
ac belluino furori quum terrae incolae
in unum agmen conglobati resistere
conarentur, innumerabilis multitudo ictibus
sagittarum periit; quamplurimi episcopi
et comites trucidantur</i>. Aggiugne
che <i>Ludmardo</i> (vuol dire <i>Liutuardo</i>) vescovo
di Vercelli, già da noi veduto ministro
favorito di Carlo il Grosso imperadore,
e in fine suo nemico, volendo
<span class="pagenum" id="Page_941">[941]</span>
scappare dalla crudeltà di questi Barbari,
che doveano essere arrivati fino a Vercelli,
mentre conduceva seco gl'immensi
tesori da lui raunati nel suo ministero
di corte, disavvedutamente incappò nei
medesimi masnadieri ungheri, che gli
tolsero la vita, e più volentieri le di lui
ricchezze.
</p>

<p>
Ma il racconto più individuato dei
primi affanni recati dagli Ungheri all'Italia
s'ha dallo storico Liutprando <span class="fnote">[Liutprandus, Hist., lib. 2, cap. 4.]</span>.
Certamente egli falla nella cronologia,
perchè dopo aver narrata la morte di
Arnolfo re di Germania e l'assunzione
al trono di Lodovico suo figliuolo, succeduta
nell'anno presente, ed altri avvenimenti
de' susseguenti anni, seguita a
scrivere così: <i>Paucis vero interpositis annis,
quum nullus esset, qui in orientali
ac australi plaga Hungaris resisteret
(nam Bulgarorum gentem atque Graecorum
tributariam fecerant) immenso innumerabilique
collecto exercitu miseram
petunt Italiam</i>. Appresso narra la prima
irruzion di costoro in Italia. Verso la
metà di marzo entrarono pel Friuli, e
senza fermarsi nè ad Aquileia, nè a Verona
(ch'egli chiama <i>munitissimas civitates</i>
non senza maraviglia di chi legge,
perchè Aquileia atterrata da Attila non
si sa che risorgesse mai più, e lo confessa
altrove <span class="fnote">[Idem, ibidem.]</span> lo stesso Liutprando),
passarono alla volta di Ticino, <i>quae nunc
alio excellentiori vocabulo Papia vocatur</i>,
quasichè quella città prendesse questo
nome dai papi, dall'ammirativo <i>papae</i>,
come alcuni gramaticucci han sognato,
o fosse <i>patria pia</i>. Sorpreso dalla comparsa
di queste non mai più vedute genti
straniere il re Berengario, spedì tosto
pressantissimi ordini per tutta la Lombardia,
Toscana, Camerino e Spoleti, e
radunò un esercito tre volte più copioso
di quello degli Ungheri. Con queste
forze andò contra de' Barbari, i quali
accortisi dello svantaggio, rincularono
fino all'Adda, e passaronlo a nuoto
<span class="pagenum" id="Page_942">[942]</span>
colla morte di molti. Inseguiti sempre
dall'esercito cristiano, giunsero al fiume
Brenta, dove abbiamo anche veduto che
l'Anonimo nonantolano mette la battaglia
funesta al popolo italiano. Quivi
trovandosi alle strette, mandarono al re
Berengario supplicandolo di volerli lasciar
andare in pace, con esibirsi di restituire
tutti i prigioni e tutta la preda,
e di obbligarsi di non ritornare mai più
in Italia: al qual fine gli darebbono in
ostaggio i loro figliuoli. Non dovea sapere
Berengario il proverbio: <i>A nemico
che fugge, fagli i ponti d'oro</i>. S'ostinò
egli in non volere dar loro quartiere,
figurandoseli tutti già scannati o presi.
Portata questa inumana risposta agli
Ungheri, li trasse alla disperazione, ingrediente
efficace per accrescere il coraggio
nelle zuffe. Però risoluti di vendere
ben cara la vita loro, improvvisamente
vennero ad assalire i Cristiani che
dolcemente attendevano a bere e mangiare,
senza aspettarsi una tal improvvisata.
Non fu quello un fatto d'armi;
fu un macello di chiunque non ebbe
buone gambe; e a niuno si perdonò:
tanto erano inviperiti que' cani. Da lì
innanzi niuno degl'Italiani ebbe più cuore
di far fronte a costoro, che vittoriosi
scorsero dipoi per la Lombardia, e sul
finir dell'anno si riducevano in Ungheria,
per tornar poscia nell'anno appresso
in Italia. Non potè di meno, che per
questa imprudenza, e per sì lagrimevol
perdita fatta o nel presente anno o nel
precedente, non restasse screditato ed
avvilito il re Berengario; e possiam
conghietturare che anche da questo sinistro
di lui successo prendesse animo <i>Lodovico
re di Provenza</i> per condurre, come
io credo, la prima volta l'armi sue
in Italia. Liutprando <span class="fnote">[Liutprandus, Hist., lib. 2, cap. 10.]</span> scrive, che nato
qualche dissapore fra Berengario e <i>Adalberto
II marchese</i> di Toscana, questi, ad
istigazione specialmente di <i>Berta</i> sua moglie,
donna al maggior segno ambiziosa,
mosse gli altri principi d'Italia ad invitare
<span class="pagenum" id="Page_943">[943]</span>
il suddetto re Lodovico alla conquista
di questo regno. È anche da credere
che nel trattato avessero mano i Romani,
giacchè si osserva che Berengario non
potè ottener la corona imperiale, e questa
poi fu sì facilmente conceduta al suddetto
Lodovico. Anche il panegirista di
Berengario attesta <span class="fnote">[Anonym., in Panegyr. Berengarii, lib. 4.]</span> che il promotore
di questa venuta del re Lodovico fu Adalberto
marchese di Toscana con dire:
</p>

<div class="poem">
<p><i>Quarta igitur Latio vixdum deferbuit aestas,</i></p>
<p><i>Hac ratione iterum solito sublata veneno</i></p>
<p><i>Bellua, Tyrrhenis fundens fera sibila ab oris,</i></p>
<p><i>Sollicitat Rhodani gentem: cui moribus auctor</i></p>
<p><i>Temnendus Ludovicus erat, sed stirpe legendus;</i></p>
<p><i>Berengario genesi conjunctus quippe superba.</i></p>
</div>

<p>
Come poi questo poeta parli qui di
un <i>anno quarto</i>, dopo aver detto che nell'<i>anno
terzo</i> Lamberto Augusto terminò
sua vita, non si sa ben comprendere.
Dall'anno 896, in cui stabilirono pace
insieme Lamberto e Berengario, si può
intendere che corsero tre anni, nel <i>terzo</i>
de' quali, cioè nell'anno 898, Lamberto
diede fine a' suoi giorni. Pel <i>quarto</i>, in
cui Lodovico re di Provenza calò in Italia,
pare ch'egli intenda l'anno 899, e
che non abbia conosciuto o abbia confuso
le due diverse venute di questo re
mentovate da Liutprando, con dirne una
sola. Comunque sia, in quest'anno è certa
la discesa d'esso Lodovico in Italia;
e questa la credo io la prima sua venuta.
Accenna il Sigonio due diplomi <span class="fnote">[Sigonius, de Regn. Ital., lib. 6.]</span> dati
dal re Berengario in <i>Verona IV idus martias</i>,
e <i>XIII kalendas novembris</i> dell'anno presente.
E due altri dati dal re Lodovico
<i>pridie idus octobris</i> in corte <i>Olonna</i>, e
<i>pridie kalendas novembris</i> del medesimo
anno in <i>Piacenza</i>. Quest'ultimo si legge
presso l'Ughelli <span class="fnote">[Ughell., Ital. Sacr., tom. 5 Append.]</span>. Ho io prodotto altrove <span class="fnote">[Antiquit. Italic., Dissert. III.]</span>
un privilegio da lui conceduto
nel febbraio dell'anno seguente a <i>Pietro
vescovo</i> di Arezzo, da cui si ricava, che
<span class="pagenum" id="Page_944">[944]</span>
dataglisi la città di Pavia, quivi in una
gran dieta de' vescovi, marchesi e conti
del regno d'Italia (circa il principio di
ottobre dell'anno presente), <i>Venientibus
vobis</i> (dice egli) <i>Papiam in sacro palatio,
ibique electione, et omnipotentis Dei dispensatione,
in nobis ab omnibus episcopis,
marchionibus, comitibus, cunctisque
item majoris inferiorisque personae ordinibus
facto</i>, ec. Nè perdè egli tempo per
andare a Roma, dove gli dovea già essere
stata promessa la corona e il titolo
d'imperadore. In un altro suo diploma,
parimente da me pubblicato <span class="fnote">[Antiquit. Italic., Dissert. X, pag. 582.]</span>, egli comparisce
in <i>Olonna</i> presso a Pavia nel dì
14 di ottobre dell'anno presente, e conta
l'<i>anno primo</i> del regno d'Italia.
</p>

<p>
Aveva intanto la morte rapito il buon
<i>papa Giovanni IX</i>, e in luogo suo era stato
sustituito papa <i>Benedetto IV</i>. Prima
del dì 31 d'agosto convien credere che
seguisse l'elezione e consecrazione di
questo pontefice, dacchè abbiamo una
sua bolla spedita pel vescovo di Lione
<i>Angrino</i>, e data <span class="fnote">[Labbe, Concil., tom. 9.]</span> <i>II kalendas septembris
anno domni Benedicti papae primo, anno II
post obitum Landeberti imperatoris Augusti,
Indictione III</i>, cioè nell'anno presente.
E in quest'anno medesimo credette
il padre Pagi <span class="fnote">[Pagius, ad Annal. Baron.]</span>, e credeva anch'io una
volta, che Lodovico avesse conseguito in
Roma la corona e il titolo imperiale; ma,
per le ragioni che addurrò, ciò avvenne
solamente nell'anno appresso. Reginone <span class="fnote">[Rhegino, in Chronico.]</span>,
o, secondo me, chi fece senz'ordine
di cronologia delle giunte alla storia
di Reginone, scrive all'anno 897 avvenimenti
che debbono appartenere all'anno
presente: cioè, che <i>inter Ludovicum et Berengarium
in Italia plurimae congressiones
fiunt; multa certaminum discrimina sibi
succedunt. Novissime Ludovicus Berengarium
fugat, Romam ingreditur, ubi a summo
pontifice coronatus, imperator appellatur</i>.
Altre memorie non ci restano per
<span class="pagenum" id="Page_945">[945]</span>
chiarire, se veramente in quest'anno succedessero
tali combattimenti fra Lodovico
e Berengario. E qui si osservi che il
buon Liutprando non fa menzione alcuna
della promozion di <i>Lodovico</i> alla dignità
imperiale, ed assai mostra di non
averne avuta contezza: il che ci dee rendere
cauti a credere tutto quanto fu scritto
da lui de' tempi alquanto lontani dall'età
sua. Accadde nell'anno presente
mutazion di dominio nel principato di
Benevento <span class="fnote">[Anonym. Benevent. apud. Peregr., P. I,
tom. 2 Rer. Ital.]</span>. <i>Radelchi</i> ossia <i>Rodelgiso
II principe</i> di quella contrada, assai
facea conoscere la sua semplicità e debolezza
con lasciarsi governare alla cieca
da un certo Virialdo, uomo di malignità
sopraffina. Costui trattava alla peggio
i Beneventani, moltissimi ne cacciò
in esilio, e costoro si ricoveravano tutti
a Capoa sotto la protezione di <i>Atenolfo
conte</i> e signore di quella città. Aveva Atenolfo,
siccome personaggio attento a' suoi
interessi, fatto dei gran maneggi per ottenere
una figliuola di <i>Guaimario I principe</i>
di Salerno, in moglie per <i>Landolfo</i>
suo figliuolo, ma senza mai poterla spuntare,
tuttochè si esibisse di riconoscere
lui per suo sovrano, come aveano fatto
in addietro i conti di Capoa. A queste
nozze sempre si oppose <i>Jota</i>, sorella del
fu <i>Guido duca</i> di Spoleti e moglie d'esso
Guaimario, la quale per essere <i>ex regali
stemmate orta</i>, abborriva d'imparentarsi
con chi ella pretendeva suddito suo. Vi
si opposero anche i parenti d'esso Atenolfo,
banditi e dimoranti in Salerno. Il
perchè, stanco di questi rifiuti, fece Atenolfo
pace con <i>Atanasio II, vescovo</i> e
duca di Napoli, ed accasò il figliuolo <i>Landolfo</i>
con <i>Gemma</i> figliuola d'esso Atanasio.
Intanto i fuorusciti beneventani andavano
stuzzicando e animando Atenolfo
ad occupar la città e il principato di
Benevento, e menarono così accortamente
questo trattato, che una notte rotte le
serrature di quella città, v'introdussero
Atenolfo; e dopo aver preso Radelgiso,
<span class="pagenum" id="Page_946">[946]</span>
concordemente col popolo proclamarono
principe esso Atenolfo, il quale con umili
maniere e molti doni seppe ben cattivarsi
in breve l'amore di que' cittadini.
L'Ughelli, seguitando la scorta di alcuni
storici napoletani, mette la morte del
suddetto <i>Atanasio</i> II, vescovo di poco
gloriosa memoria, ed anche duca di Napoli,
nell'anno 895. Ma probabilmente
egli visse oltre a quell'anno; e se la di
lui figliuola Gemma fosse stata presa per
moglie in quest'anno dal figliuolo di Atenolfo
(parendo verisimile che suo padre
Atanasio fosse allora vivo), converrebbe
differir la morte di questo vescovo almen
sino all'anno presente. In luogo di
lui certo è che <i>Gregorio</i> (nipote suo, se
non erro) fu creato duca di Napoli. Da
uno strumento riferito dal Campi <span class="fnote">[Campi, Istor. di Piacenza, Append.]</span> si
vede che in quest'anno nel dì 25 di settembre
<i>per Indictione quarta domna Ageltruda
olim imperatrix augusta</i> fa un cambio
con <i>Majone abbate</i> di San Vincenzo
del Volturno, acquistando una corte e
chiesa posta nel piacentino, e ch'essa
continuava ad abitare nel ducato di Spoleti.
</p>

<hr />
</div>

<div class="chapter">
<h2 class="hidden" id="DCCCCI">DCCCCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Benedetto</span> IV papa 2.</td>
  </tr>
  <tr>
    <td><span class="smcap">Lodovico</span> III imperadore 1.</td>
  </tr>
  <tr>
    <td><span class="smcap">Berengario</span> re d'Italia 14.</td>
  </tr>
</table>

<p>
Noi diam principio ai secolo decimo
dell'era cristiana, secolo di ferro, pieno
d'iniquità in Italia per la smoderata corruzion
de' costumi non meno ne' secolari,
che negli ecclesiastici: motivi a
noi di ringraziar Dio, perchè ci abbia riserbati
ai tempi presenti, non già esenti
dai vizi ed abusi; ma tempi aurei in paragone
di quelli. Non come pretesero il
cardinal Baronio, il padre Pagi, l'Eccardo
ed altri, fu conferita a <i>Lodovico</i> re di
Provenza e d'Italia la corona imperiale
in Roma dal pontefice Benedetto IV, nell'anno
900, ma bensì nel febbraio dell'anno
presente, come avvertì il
<span class="pagenum" id="Page_947">[947]</span>
Sigonio <span class="fnote">[Sigonius, de Regno Ital., lib. 6.]</span>, e fu confermato dal signor Sassi <span class="fnote">[Saxius, in Not. ad eumdem Sigonium.]</span>
bibliotecario dell'ambrosiana. Rapporta
l'Ughelli <span class="fnote">[Ughell., Ital. Sacr. lib. V, in Episc. Comens.]</span>, e più correttamente
il padre Tatti, un diploma di questo principe,
dato in favore della chiesa di Como
a Liutprando vescovo di quella città e
suo arcicancelliere, <i>XV kalendas februarii,
die, anno Incarnationis Domini DCCCCI,
Indictione IV, anno autem Ludovici largissimi</i>
(forse <i>gloriosissimi) regis in Italia
primo. Actum Baloniae</i>. Si dee scrivere
<i>Boloniae</i>. Un altro ne ho io prodotto <span class="fnote">[Antiquit. Italic., Dissert. XXI.]</span>
della donazione della corte di Guastalla
fatta da esso re al monistero di
San Sisto di Piacenza, dato <i>XIV kalendas
februarii anno Incarnationis dominicae
DCCCC</i> (quando non si adoperi l'anno
fiorentino e veneziano, cosa che a
me par difficile, si dee scrivere <i>DCCCCI)
Indictione IV, anno primo regnante Hludovico
gloriosissimo rege in Italia. Actum
Bolonia civitate</i>. Adunque nel dì 14 di
gennaio del presente anno era tuttavia
Lodovico in Bologna, ed usava il solo titolo
di re. Passò dipoi a Roma, dove nel
mese di febbraio niuna difficoltà trovò
ad essere innalzato al trono imperiale, e
coronato da papa <i>Benedetto IV</i>. Mi si
rende verisimile che i voti del pontefice
e del senato romano concorressero volentieri
in questo principe, perchè <i>Berengario</i>
per lo scacco matto a lui dato dagli
Ungheri avea perduto il credito; e Lodovico
all'incontro per l'unione del regno
di Provenza con quello d'Italia veniva
creduto più possente e più atto dell'altro
a sostener questo governo e a difendere
gl'Italiani dagli Ungheri e dai Saraceni.
Dappoichè Lodovico ebbe conseguita
l'imperial dignità, tosto ne esercitò
l'autorità in Roma stessa, con alzar ivi
tribunale, e decidere le cause di chiunque
a lui ricorreva per ottenere giustizia.
Così usavano di fare anche gli altri precedenti
novelli imperadori. È celebre in
<span class="pagenum" id="Page_948">[948]</span>
questo proposito un giudicato che già il
Fiorentini <span class="fnote">[Fiorentini, Memor. di Matilde, Append.]</span> diede alla luce, scritto <i>anno
imperii domni Ludovici primo, mense
februarii, Indictione quarta</i>, cioè nell'anno
presente. Il suo principio è questo
<i>Dum domnus Ludovicus serenissimus imperator
augustus a regale dignitate Romam
ad summum imperialis culminis apicem
per sanctissimi ac ter beatissimi
summi pontificis et universalis papae domni
Benedicti dexteram advenisset; atque
cum eodem reverentissimo patre cum sanctissimis
romanis seu italicis episcopis,
adque regni sui ducibus et comitibus, ceterisque
principibus, </i>ec.<i> in palacio, quod
est fundatum juxta basilica beatissimi
Petri principis Apostolorum, in Laubia
magiore ipsius palacii pariter cum eodem
summo pontifice, in judicio resedisset</i>,
ec. Sicchè ragion vuole che si riferisca
al febbraio di quest'anno, la coronazione
romana di questo principe in Roma, dove
era egli tuttavia nel dì 2 di marzo,
come risultata da un suo diploma <span class="fnote">[Antiq. Ital., Dissert. XIX pag. 49.]</span>,
da me pubblicato, dove si legge l'<i>anno I
dell</i>'imperio. Ch'egli poi si ritrovasse in
<i>Pavia</i> sul fine dell'anno apparisce da un
altro suo privilegio, in cui concede alla
chiesa di Como la badia della Coronata,
posta vicina al fiume Adda, quella stessa
che fu fondata da Cuniberto re de' Longobardi.
Il diploma <span class="fnote">[Ughell., tom. 5, in Episcop. Comens.]</span> è dato <i>VII idus
decembris anno Incarnationis Domini
DCCCCI, Indictione IV, anno autem regni
Ludovici serenissimi imperatoris in Italia
primo</i>. Non può sussistere un diploma
che viene accennato dall'Ughelli <span class="fnote">[Idem, ibidem, in Episcop. Vercellens.]</span> come
dato da Berengario <i>Papiae anno
DCCCCI, sexto idus julii, Indictione IV,
anno ejusdem regis</i> XIII. In quest'anno
<i>Berengario</i> non fu padrone di Pavia. L'anno
XIII del suo regno correva nell'anno
precedente, e a questo si dovrà riferire il
diploma con correggere del pari l'indizione,
se pur non si tratta di un documento apocrifo.
<span class="pagenum" id="Page_949">[949]</span>
Se la guerra continuasse, o se qualche
battaglia si desse fra questo nuovo imperadore
e il re Berengario nell'anno
presente, non si può raccogliere dalle
troppo scarse memorie di que' tempi.
Sappiamo che riuscì al primo di cacciar
l'altro fuori d'Italia; ma in qual anno
preciso questo avvenisse, non ci è permesso
di accertarlo. Il cardinal Baronio
si trovò alla descrizion di questi tempi sì
confuso, che disavvedutamente inciampò
in non pochi anacronismi per volersi
scostare dal Sigonio, che qui più accuratamente
pose al suo sito e distinse gli
avvenimenti. Ancorchè, siccome abbiam
detto di sopra all'anno 896, a <i>Guaimario I</i>
principe di Salerno fosse stata data una
buona lezione che dovea umiliarlo, allorchè
gli furono cavati gli occhi; pure ritornato
alla sua residenza, non cessò mai
d'essere superbo e crudele. Tante ne fece,
che perduta la pazienza, il popolo si
mise a stuzzicare <i>Guaimario II</i> suo figliuolo,
già dichiarato nell'anno 893 collega
nel principato dal padre, acciocchè
egli solo assumesse il governo. Non caddero
in terra queste esortazioni. Fu preso
con buona maniera il cieco e vecchio
Guaimario, e confinato nella chiesa di
san Massimo, fondata da lui stesso: con
che il figliuolo da lì innanzi signoreggiò
solo, e con soddisfazione del popolo tutto.
Però dai Salernitani il primo vien
chiamato <i>Guaimarius malae memoriae</i>, e
il secondo <i>bonae memoriae</i>. Abbiamo dalla
Cronica arabica cantabrigense <span class="fnote">[Chronicon. Arab. P. I, tom. 2 Rer. Ital.]</span> che
Abul-abbas generale dei Saraceni in Sicilia
<i>cepit Panormum, et caedes magna
fuit die octavo mensis septembris</i>. Ma lascia
di dir questo autore, se Palermo
fosse allora in mano di qualche ribello
del re moro, oppur de' cristiani greci, i
quali nondimeno non ci resta vestigio
che ricuperassero quella città, da che fu
per la prima volta loro tolta dai Saraceni.
In quest'anno ancora <i>Atenolfo</i>, principe
di Benevento e signore di Capoa,
<span class="pagenum" id="Page_950">[950]</span>
prese per suo collega nel principato <span class="fnote">[Chronicon Vulturnense, P. II, tom. 1 Rer.
Ital.]</span>
<i>Landolfo</i> suo figliuolo. Era in questi tempi
conte del palazzo e conte di Milano
<i>Sigifredo</i>, siccome apparisce da un suo
placito <span class="fnote">[Antiq. Ital., Dissert. XII, pag. 717.]</span> tenuto in Milano nella corte
del duca. Secondochè ho io dimostrato
altrove <span class="fnote">[Ibidem. Dissertat. VII.]</span>, nella corte dei re longobardi
la principal dignità dopo la regale veniva
considerata quella del conte del palazzo,
appellato anche sacro palazzo, perchè a
lui in ultima istanza si riferivano tutte le
cause del regno, stendendosi perciò la di
lui autorità anche nelle città delle marche
del Friuli, della Toscana e di Spoleti,
ma non già al ducato di Benevento.
</p>

<hr />
</div>

<div class="chapter">
<h2 class="hidden" id="DCCCCII">DCCCCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCII</span>. Indizione <span class="scp">V</span>.</td>
  </tr>
  <tr>
    <td><span class="smcap">Benedetto</span> IV papa 3.</td>
  </tr>
  <tr>
    <td><span class="smcap">Lodovico</span> III imperadore 2.</td>
  </tr>
  <tr>
    <td><span class="smcap">Berengario</span> re d'Italia 15.</td>
  </tr>
</table>

<p>
Da un diploma <span class="fnote">[Antiquit. Ital., Dissert. XXI.]</span> esistente nell'archivio
de' canonici di Reggio abbiamo
che nel dì 12 di febbraio di quest'anno
<i>Lodovico imperadore</i> soggiornava in Pavia.
Le note son queste: <i>Dat. II idus februarii,
anno Domini DCCCCII, Indictione
V, anno primo imperante domno Hludovico
in Italia. Actum Papiae</i>. Di qui ancora
apparisce che la coronazione romana
di questo imperadore dovette succedere
dopo il dì 12 di febbraio dell'anno precedente.
Anche il Sigonio <span class="fnote">[Sigonius, de Regno Ital., lib. 6.]</span> ne cita un
altro d'esso Lodovico, dato <i>IV idus maii,
anno regni sui in Italia secundo, Christi
DCCCCII</i>, ma senza far menzione
dell'anno dell'imperio. E nell'archivio
archiepiscopale di Lucca vi ha uno strumento
scritto <i>IV kalendas junii, anno II
imperii Ludovici, Indictione V</i>. Non si può
giugnere a conoscere in quale degli anni,
dappoichè Lodovico re di Provenza si
impadronì del regno d'Italia, riuscisse a
lui di cacciar Berengario fuori non solo
<span class="pagenum" id="Page_951">[951]</span>
di Verona, ma anche di tutta l'Italia.
Crede il Sigonio che ciò avvenisse nel
precedente anno. Comunque sia, pare indubitata
cosa che Berengario ne fu cacciato;
ed egli ritiratosi in Baviera presso
il giovane <i>Lodovico re</i> di Germania, stette
quivi ad aspettar qualche favorevole vicenda
del mondo, per riacquistare il
perduto regno. Se vogliam riposare sulla
opinione del Sigonio, seguitata e fiancheggiata
dal padre Pagi, dal Leibnizio, dall'Eccardo
e da altri, in questo medesimo
anno Berengario la ricuperò, e seguì la
tragedia di Lodovico III imperadore suddetto,
descritta dal poeta panegirista di
Berengario <span class="fnote">[Anonymus, in Paneg. Berengarii, lib. 4.]</span>, da Liutprando <span class="fnote">[Liutprandus, Hist., lib. 2, cap. 11.]</span>, Reginone <span class="fnote">[Rhegino, in Chronico.]</span>
ed altri antichi storici. Racconta
Liutprando, che dopo aver Lodovico
conquistata l'Italia, e visitate varie sue
Provincie, gli venne voglia di vedere anche
la Toscana. A questo fine da Pavia
passò a Lucca, dove con impareggiabil
magnificenza fu accolto da <i>Adalberto II</i>
duca e marchese di quella provincia. Restò
ammirato esso imperadore al trovar
quivi tante truppe, tutte ben in ordine,
e nella corte d'esso Adalberto una sì
gran suntuosità e proprietà, e le immense
spese fatte da quel ricchissimo principe
per onorarlo. Gli scappò pertanto
detto in confidenza ai suoi domestici:
<i>Questo Adalberto s'avrebbe da chiamare
piuttosto re che marchese, perchè in nulla
è da meno di me, fuorchè nel nome</i>. Riportato
questo motto al duca Adalberto
e a <i>Berta</i> sua moglie, donna accortissima,
trovarono essi sotto queste parole nascoso
il tarlo d'invidia; e però Berta da lì
innanzi alienò da Lodovico l'animo del
marito e degli altri principi d'Italia. Passò
dalla Toscana a Verona l'imperador
Lodovico, e quivi si mise a dimorar con
tutta pace, avendo probabilmente licenziata
parte dei suoi soldati, o messili a
quartiere per la campagna. Scrive il panegirista
di Berengario, aver esso Lodovico
<span class="pagenum" id="Page_952">[952]</span>
sottomessa Verona colle città circonvicine,
perchè Berengario malconcio
per una molesta quartana non potè fargli
resistenza. E che andato Lodovico a
quella città, ricompensò i suoi soldati con
donar loro una gran quantità di poderi,
togliendoli forse ai cittadini. Senza timore
dipoi quivi se ne stava, perchè era
venuta nuova, forse apposta fatta disseminare
dallo stesso Berengario, che l'emulo
Berengario era sloggiato dal mondo.
</p>

<div class="poem">
<p><i>Nil veritus: metuenda nimis quia sustulit ipsum</i></p>
<p><i>Fama Berengarium lethi discrimina passum.</i></p>
</div>

<p>
Ma non era morto nè dormiva Berengario.
Ben informato egli dello stato
delle cose da que' cittadini che tenevano
per lui, e specialmente da <i>Adelardo</i> vescovo
della città, che l'esortò a venire, per
testimonianza di Reginone: prima ben
concertato l'affare, una notte giunto con
grossa brigata d'armati alle mura di
Verona, vi fu introdotto, e sul far del
giorno diede all'armi. Lodovico se ne
fuggì in una chiesa. Scoperto e preso,
fu presentato a Berengario, che forte
il rimproverò per la mancata fede, e per
aver rotto il giuramento di non ritornare
in Italia; e, ciò non ostante, dopo
avergli fatto cavar gli occhi, perdonò la
vita allo spergiuro avversario, e lasciollo
anche ritornar liberamente in Provenza.
Nel panegirico di Berengario probabilmente
l'adulazione fece dire a quel poeta,
che contro la volontà di Berengario i
suoi partigiani tolsero la vista a Lodovico.
Giovanni Bracacurta, che forse avea
per tradimento ceduta Verona a Lodovico,
colto in una torre, restò tagliato
a pezzi. I soldati provenzali, all'avviso di
questa disavventura, tutti se n'andarono
chi qua chi là dispersi, e Adalberto marchese
d'Ivrea, genero di Berengario, diede
loro addosso nel voler passare l'Alpi.
</p>

<p>
Dopo questo fortunato colpo non fu
difficile al re Berengario di ricuperare il
regno d'Italia, al quale si può ben senza
fatica credere che l'orbo Lodovico imperadore
<span class="pagenum" id="Page_953">[953]</span>
fu obbligato di rinunziare, se volle
la libertà di ritornarsene oltramonti.
Che poi nell'anno presente avvenisse colla
caduta del nemico principe il risorgimento
del re Berengario, sembra che non
s'abbia a dubitarne. Nell'archivio del
capitolo di Modena tuttavia si conserva
un diploma originale d'esso Berengario,
già pubblicato dal Sillingardi, e poi dall'Ughelli <span class="fnote">[Ughell., Ital. Sacr., tom. 2 in Episcop.
Mutinens.]</span>,
dato <i>interventu Hegilulfi episcopi
a Gotifredo</i> vescovo di Modena,
<i>VII Idus Augusti anno Incarnationis Domini
nostri Jesu Christi DCCCCII, anno
vero regni domni Berengarii gloriosissimi
regis decimo quinto per Indictionem V.
Actum civitate Papiae</i>. Ho io inoltre
pubblicato <span class="fnote">[Antiquit. Ital., Dissertat. XIV.]</span> un altro suo diploma, dato
in favore di Pietro vescovo di Reggio,
<i>XVI kalendas augusti, anno dominicae Incarnationis
DCCCCII, regni vero domni Berengarii
piissimi regis XV, Indictione V.
Actum palatio ticinensi, quod est caput
regni nostri</i>. Sicchè dee mettersi per cosa
certa che riuscì nel mese di luglio al re
Berengario di ricuperare il regno, e di
far mutar paese all'Augusto Lodovico.
Vedremo, andando innanzi, altre pruove
concorrenti a persuaderci la sussistenza
di questa opinione, e che si vede autenticata
ancora da Leone Ostiense là dove
scrive <span class="fnote">[Leo Ostiensis, Chronic., lib. 1, cap. 44.]</span>: <i>Ludovicus Bosonis regis provinciae
filius regnavit annis tribus:</i> cioè
preso il principio del suo regno dalla elezione,
siccome dicemmo, seguita in Pavia
l'anno 900. Contuttociò insorgono tali
difficoltà, non già intorno alla depression
di Lodovico, ma sì bene intorno all'acciecamento
suo, che, secondo me, convien
credere molto più tardi balzato affatto
dal trono d'Italia, e insieme privato degli
occhi esso Lodovico. Queste le ho già
esposte altrove <span class="fnote">[Antiquit. Italic., Dissert. XIV.]</span>, e le addurrò anche
nel progresso di questi racconti. Altro,
per quanto a me sembra, non accadde in
<span class="pagenum" id="Page_954">[954]</span>
quest'anno, se non che prevalse la fortuna
di Berengario, aiutato da <i>Adalberto
duca</i> di Toscana: laonde l'<i>Augusto Lodovico</i>
fu obbligato a ritirarsi in Provenza
con giuramento di più non tornare in
Italia. Abbiamo poi da Lupo Protospata <span class="fnote">[Protospata, in Chronico., tom. 5, Rer. Ital.]</span>,
che nell'anno presente Ibrahim re
de' Saraceni africani venne a Cosenza
nella Calabria, e vi morì colpito da un
fulmine. Altra Cronica arabica <span class="fnote">[Chronicon Arabic. Ismaelis Abulfeda.]</span> mette
la sua morte per disenteria nell'anno
presente, o pur nel seguente, e la dice
succeduta in Sicilia.
</p>

<hr />
</div>

<div class="chapter">
<h2 class="hidden" id="DCCCCIII">DCCCCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCCCIII</span>. Indizione <span class="scp">VI</span>.</td>
  </tr>
  <tr>
    <td><span class="smcap">Leone</span> V papa 1.</td>
  </tr>
  <tr>
    <td><span class="smcap">Cristoforo</span> papa 1.</td>
  </tr>
  <tr>
    <td><span class="smcap">Lodovico</span> III imperadore 3.</td>
  </tr>
  <tr>
    <td><span class="smcap">Berengario</span> re d'Italia 16.</td>
  </tr>
</table>

<p>
Seguì nell'anno presente la fondazione
del monistero di S. Savino, fatta
in Piacenza da <i>Everardo vescovo</i> di quella
città. Dice questo vescovo nello strumento <span class="fnote">[Campi, Istor. di Piacenza, tom. 1, Append.]</span>
che la chiesa di questo santo era
dianzi fuori di Piacenza, e ch'egli pensava
di quivi fabbricare un monistero di Benedettini:
<i>Haec itaque vota dum ferventi
amore cuperemus explere (heu proh dolor!)
supervenit misera horridaque gens infelicium
paganorum, qui hostili gladio corpora
trucidantes, igneque furoris ecclesias
Dei cremantes, concremaverunt pariter
praefatam beati Savini ecclesiam</i>. Aggiugne,
cioè che per timore che i pagani suddetti,
gli Ungheri, non tornassero un'altra
volta ad infierire contra di quel sacro luogo,
avea fabbricata entro la città la chiesa
e il monistero di S. Savino: notizie
tutte che ci fan conoscere seguita la prima
funestissima irruzione degli Ungheri
in Italia nell'anno 899, o nel 900. Lo
strumento è scritto <i>Regnante domno Berengario
gratia Dei rege anno regni ejus
in Dei nomine sextodecimo, III kalendas
aprilis., Indict. VI. Actum Placentiae.</i>
<span class="pagenum" id="Page_955">[955]</span>
Per conseguente vegniamo ad intendere
che il re Berengario nel fine di marzo
dell'anno presente signoreggiava in Piacenza,
ed era già stato da lui abbattuto e
cacciato fuor d'Italia Lodovico III imperadore.
Anche il Fiorentini <span class="fnote">[Fiorentini, Memor. di Matilde, lib. 3.]</span> e Cosimo
della Rena <span class="fnote">[Rena, Serie de' duchi di Toscana.]</span> osservarono che nell'anno
903 e 904 sono segnati gli strumenti
di Lucca coll'anno XVI e XVII del re Berengario;
e però veggiamo confermata la
medesima verità. Abbiamo inoltre due
privilegii conceduti dallo stesso re Berengario
all'insigne monistero di Bobbio, e
già dati alla luce dall'Ughelli <span class="fnote">[Ughell., Ital. Sacr., tom. 4 in Episcop.
Bobiens.]</span>. Il primo
fu scritto <i>III idus septembris anno dominicae
Incarnationis DCCCCIII, regni vero
domni Berengarii piissimi regis XVI, Indictione
VII, Actum apud ecclesiam sancti
Petri corte nostra Fulcia</i>. L'altro fu dato
<i>XII kalendas novembris anno dominicae
Incarnationis DCCCCIII, regni domni Berengarii
XVI. Actum in Papia civitate palatio
ticinensi</i>. Però non pare che resti
dubbio intorno all'essere stato in questi
tempi signore di Pavia e del regno d'Italia
il re Berengario ad esclusione di <i>Lodovico
III imperadore</i>, soprannominato dai
susseguenti scrittori l'<i>Orbo</i>, per distinguerlo
dagli altri Augusti di questo nome. Finalmente
ho io pubblicato un bellissimo
placito <span class="fnote">[Antiq. Ital., Dissert. VII.]</span> tenuto in Piacenza <i>anno regni
domni Berengarii regis, Deo propitio, XV,
mense januario, Indictione sexta</i>, da Sigefredo
conte del sacro palazzo. Che quivi
allora si trovasse anche il re Berengario,
si ricava dal principio del placito: <i>Dum
in Dei nomine civitate Placentia ad monasterium
sanctae Resurrectionis Jesu Christi
domnus gloriossimus Berengarius rex
praeerat</i>. Da questo documento ancora
apprendiamo che <i>Ermengarda</i> figliuola di
<i>Lodovico II imperadore</i> e della <i>regina Angelberga</i>,
e madre di Lodovico re di Provenza
ed imperadore vivente, s'era fatta
<span class="pagenum" id="Page_956">[956]</span>
monaca in san Sisto di Piacenza, ed era
allora badessa di quel monistero.
</p>

<p>
Venne a morte nell'anno presente
<i>Benedetto IV</i> papa. Se non fosse Frodoardo
che ci ha lasciato qualche memoria
de' romani pontefici di questo disgraziato
secolo, noi non sapremmo le rare doti e
virtù di un tale papa. Merita d'essere
riferito ancor qui l'elogio ch'egli ne fa
con dire <span class="fnote">[Frodoardus, de Roman. Pont., P. II, tom. 2,
Rer. Ital.]</span>:
</p>

<div class="poem">
<p><i>Tum sacra consurgunt Benedicti regmina quarti</i></p>
<p><i>Pontificis magni, merito qui nomine tali</i></p>
<p><i>Enituit, cunctis ut dapsilis atque benignus.</i></p>
<p><i>Huic generis necnon pietatis splendor opimus</i></p>
<p><i>Ornat opus cunctum. Meditatur jussa Tonantis.</i></p>
<p><i>Praetulit hic generale bonum lucro speciali.</i></p>
<p><i>Despectas viduas, inopes vacuosque patronis,</i></p>
<p><i>Assidua ut natos propria bonitate fovebat,</i></p>
<p><i>Mercatusque polum, indignis sua cuncta refudit.</i></p>
</div>

<p>
Gli succedette nella cattedra di san Pietro
<i>Leone V</i>, ma non durò neppur due mesi
il suo pontificato. Secondochè s'ha da
Vicenzo Belluacense, da Martino Polacco,
da Tolomeo da Lucca, dal Platina
e da altri, <i>Crisoforo</i> suo prete o cappellano
il cacciò in prigione, ed occupò egli
la sedia apostolica. Fa il cardinal Baronio <span class="fnote">[Baron., in Annal. Eccl. ad annum 900.]</span>
un giusto lamento sopra l'infelice
ed obbrobrioso secolo, di cui ora andiamo
parlando, con attribuire specialmente la
sorgente di tanti disordini e mostri, che
si videro sul trono di Pietro, alla prepotenza
de' principi secolari, che vollero
mischiarsi nell'elezione de' romani pontefici,
concludendo in fine: <i>Nihil penitus
Ecclesiae romanae contingere posse funestius,
tetrius nihil atque lugubrius,
quam si principes saeculares in romanorum
pontificum electionem munus immittant</i>.
L'osservazione del saggio e zelante
porporato è bella e buona, e noi dobbiam
desiderar che sempre duri la libertà ben
regolata e da tanti secoli introdotta nel
sacro collegio de' cardinali di eleggere
il romano pontefice. Ma qui è fuor di
sito l'epifonema dello zelante Annalista;
<span class="pagenum" id="Page_957">[957]</span>
perchè i malanni della sedia apostolica
in questi tempi vennero dai Romani
stessi, e non dai principi secolari. Per lo
contrario in que' secoli, ne' quali il clero
e il senato, i militi, cioè i nobili, e il popolo
romano aveano tutti mano nell'elezione
del sommo pontefice, nascevano bene
spesso contese e scismi, non fu già creduto
un abbominevol ripiego che i buoni
imperadori adoperassero il loro consenso
per frenare in questa guisa le gare, le
fazioni e le prepotenze degli elettori. Abbiam
veduto che il buon papa Giovanni IX
conobbe <i>canonico</i> e necessario questo
freno. Abbiamo anche veduto tanti buoni
ed ottimi papi eletti in addietro; nè si
può dire che nuocesse alla santa Sede
l'esservi intervenuto il consentimento
degli Augusti. Anzi allorchè non vi furono
imperadori o non ebbero essi alcuna parte
nell'elezion de' nuovi pontefici, e Roma si
trovò piena di mali umori, allora succederono
i disordini più grandi, come si può
conoscere consultando la storia della
Chiesa. Lodiamo dunque i principi buoni
e i tempi presenti, e biasimiamo i principi
cattivi di tutti i tempi; e rendiamo
grazie a Dio che da tanti anni in qua
camminano di sì buon concerto le elezioni
de' romani pontefici, e questi buoni, e
questi di edificazione, e non più di scandolo
al popolo di Dio, senza che vi sia
bisogno di freno ai disordini per mezzo
della potenza secolare. Se Roma avesse
allora avuto in Italia un imperadore, non
sarebbe succeduta la deforme scena di
Cristoforo, che illegittimamente si assise
sulla cattedra pontificia, piuttosto tiranno
che vero pontefice. Riferisce il Dachery <span class="fnote">[Dachery, Spicileg., tom. 6.]</span>
una bolla di questo <i>papa Cristoforo</i>, scritta
nel fine dell'anno presente in favore
della badia di Corbeia, <i>Indictione VII, septimo
kalendas januarii, imperante domno
nostro piissimo Augusto Lodovico a Deo
coronato imperatore sanctissimo</i>. Si osservi
questo nominar tuttavia imperadore
Lodovico III, il quale pur vien creduto,
<span class="pagenum" id="Page_958">[958]</span>
siccome abbiam detto, che accecato fosse
spinto fuori d'Italia.
</p>

<hr />
</div>

<div class="chapter">
<h2 class="hidden" id="DCCCCIV">DCCCCIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCIV</span>. Indizione <span class="scp">VII</span>.</td>
  </tr>
  <tr>
    <td><span class="smcap">Sergio</span> III papa 1.</td>
  </tr>
  <tr>
    <td><span class="smcap">Lodovico</span> III imperadore 4.</td>
  </tr>
  <tr>
    <td><span class="smcap">Berengario</span> re d'Italia 17.</td>
  </tr>
</table>

<p>
Da un privilegio conceduto al monistero
di San Vittore di Marsiglia, e pubblicato
dai padri Martene <span class="fnote">[Martene, Veter. Scriptur., tom. I.]</span> e Durand,
noi impariamo che <i>Lodovico imperadore</i>
soggiornava in Arles in Provenza nel
dì 21 di marzo dell'anno presente, essendo
dato quel diploma <i>XI kalendas maii, anno
Domini DCCCCIV, Indictione septima,
anno quarto, imperante domno nostro
Illudovico. Actum Arelate</i>. All'incontro
noi troviamo in Verona il <i>re Berengario</i>
nel dì 4 d'aprile di questo medesimo
anno, ciò costando da un suo diploma
originale da me veduto nell'insigne monistero
di san Zenone di quella città, e
pubblicato con queste note <span class="fnote">[Antiquit. Ital., Dissert. XIV.]</span>: <i>Data
pridie nonas aprilis, anno dominicae Incarnationis
DCCCCIV, regni vero domni
Berengarii piissimi regis XVII, Indictione
VII. Actum Veronae</i>. Ne abbiamo un
altro già dato alla luce dal Sillingardi e
poi dall'Ughelli <span class="fnote">[Ughell., Ital. Sacr., tom. 2, in Episcop.
Mutinens.]</span>, cioè un privilegio
conceduto a <i>Gotifredo vescovo</i> di Modena,
dato <i>VIII kalendas julias, anno Incarnationis
Domini DCCCCIV, anno vero
domni Berengarii serenissimi regis XVII.
Actum urbe ticinensi</i>. Così sta nel suo
originale. Un altro ancora spedito <i>XVIII
kalendas julii</i> di quest'anno, <i>Actum villa
Itazani</i>, si legge nell'archivio de' canonici
di Modena. Perciò possiam conietturare
che la pace per quest'anno continuasse
in Italia, nè fosse turbato il re
Berengario nel possesso dell'italico regno.
Egregiamente già ha provato il padre
Pagi <span class="fnote">[Pagius, in Critic. ad Annal. Baron.]</span> che nel presente anno fu
<span class="pagenum" id="Page_959">[959]</span>
cacciato dal trono pontificio l'usurpato
re <i>Cristoforo</i>, e in suo luogo eletto e
consecrato <i>Sergio</i> prete, cioè quel medesimo
che dianzi nell'anno 898 vedemmo
eletto papa in concorrenza di papa <i>Giovanni
IX</i>. Ebbe più polso in esso anno 898
la fazione opposta; laonde egli senza poter
giugnere alla consecrazione, fu necessitato
a mutar cielo e a fuggirsene in Toscana,
dove stette nascoso per sette anni.
Bisogna qui ascoltar Frodoardo, scrittore
di questi tempi <span class="fnote">[Frodoardus, de Roman. Pontificib., P. II,
tom. 3 Rer. Ital.]</span>, che ne parla
nella seguente maniera:
</p>

<div class="poem">
<p><i>Sergius inde redit, dudum. qui lectus ad arcem</i></p>
<p><i>Culminis, exsilio tulerat rapiente repulsam.</i></p>
<p><i>Quo profugus latuit septem volventibus annis.</i></p>
<p><i>Hinc populi remeans precibus, sacratur honore</i></p>
<p><i>Pridem adsignato. quo nomine tertius exit</i></p>
<p><i>Antistes, Petri eximia quo sede recepto</i></p>
<p><i>Praesule, gaudet ovans annis septem amplius orbis.</i></p>
</div>

<p>
Sicchè non è vero ciò che scrisse
Liutprando istorico dell'elezion di <i>Sergio</i>
nell'anno 891, nè che a lui prevalesse
quella occasione papa Formoso.
Ciò avvenne, come ho detto, solamente
all'anno 898; e però convien ripetere
che Liutprando, a cui per altro siam tanto
obbligati per la storia d'Italia di questo
secolo, non può negarsi che non
l'abbia molto imbrogliata ne' fatti accaduti,
prima ch'egli nascesse, perchè li
scrisse solamente per altrui relazione.
L'han seguitato alla cieca i susseguenti
storici, perchè negli affari d'Italia non
aveano di meglio da poter consultare.
Si scatena qui contra <i>Sergio</i> il cardinal
Baronio <span class="fnote">[Baron., Annal. Eccl., ad ann. 908.]</span> con parlarne all'anno 908,
sino al quale egli differisce l'ingresso
del medesimo Sergio nel papato, con dargli
i titoli di <i>nefandus, quem audisti in
Formosum papam ita saevisse. Potens iste
armis Marchionis Tusciae Adalberti, homo
vitiorum omnium servus facinorosissimus
omnium, quae intentata reliquit? Invasit
iste sedem Christophori. Ab omnibus non
<span class="pagenum" id="Page_960">[960]</span>
legitimus pontifex, sed conclamatur invasor</i>.
Se il porporato Annalista avesse potuto
vedere a' suoi di ciò che di Sergio
scrive Frodoardo, oltre ad altre memorie
venute dopo di lui alla luce, avrebbe
insegnato alla sua penna maggior moderazione
contra di questo pontefice. Certo
non fu egli esente da' vizii, ma non giunse
mai agli eccessi che qui gli vengono
attribuiti. Fidossi qui troppo il cardinale
di Sigeberto, come anche prima avea fatto
il Platina. Ma Sigeberto forte s'ingannò
con addossare a <i>Sergio</i> l'iniquissimo
procedere di papa <i>Stefano VI</i> contra del
cadavero e delle ordinazioni di papa
Formoso. Nè sussiste che Sergio colla
potenza dell'armi di Adalberto duca di
Toscana usurpasse la sedia pontificia.
Fu egli richiamato a Roma <i>precibus populi
romani</i>, e affin di deporre <i>Cristoforo</i>,
cioè un ingiusto occupatore del pontificato.
Certo è finalmente che <i>Sergio</i> fu
riguardato da tutta la Chiesa di Dio come
vero e legittimo pontefice, e non già
come usurpatore della sedia di s. Pietro.
Vedremo a suo luogo l'epitaffio di questo
papa che va d'accordo coll'asserzione
di Frodoardo. Per testimonianza dell'Ostiense <span class="fnote">[Leo Ostiensis, lib. 1, cap. 50.]</span>,
il deposto <i>Cristoforo</i> si fece
monaco, ed ebbe tempo da far penitenza
dei falli della sua ambizione. Secondo i
conti di Camillo Pellegrino e del padre
Mabillone <span class="fnote">[Mabillon., in Annal. Benedictin. lib. 41,
num. 25.]</span>, il nobilissimo monistero di
Monte Casino, circa ventidue anni prima
smantellato dai Saraceni, in quest'anno
per cura di <i>Leone abbate</i> si cominciò a rifabbricare,
affinchè vi tornassero ad abitare
i monaci, i quali dopo la rovina di quel
sacro luogo aveano eletto il loro soggiorno
in Teano. Potrebbesi credere che sul fine
di quest'anno ritornasse in Italia con grandi
forze l'imperador <i>Lodovico III</i>, quando
fosse stato esattamente copiato dal
Campi il decreto dell'elezione di <i>Guido
vescovo</i> di Piacenza <span class="fnote">[Campi, Istor. di Piacenza tom. 1, Append.]</span>, fatta dopo la
<span class="pagenum" id="Page_961">[961]</span>
morte di <i>Everardo</i>, con queste note: <i>Anno
ab Incarnatione Domini nostri Jesu Christi
DCCCCIV, Indictione VIII, imperante
domno Hludovico serenissimo imperatore
anno quinto</i>. Ma di ciò parleremo all'anno
seguente, siccome ancora di <i>Guido</i>
parlerà la storia andando innanzi. Basti
per ora osservare che essendo qui nominato
<i>Lodovico Augusto</i>, si comprende
ch'egli, e non già il re Berengario, signoreggiava
allora in Piacenza. Ciò servirà
di lume per quello che verremo dicendo
all'anno seguente.
</p>

<hr />
</div>

<div class="chapter">
<h2 class="hidden" id="DCCCCV">DCCCCV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCV</span>. Indizione <span class="scp">VIII</span>.</td>
  </tr>
  <tr>
    <td><span class="smcap">Sergio</span> III papa 2.</td>
  </tr>
  <tr>
    <td><span class="smcap">Lodovico</span> III imperadore 5.</td>
  </tr>
  <tr>
    <td><span class="smcap">Berengario</span> re d'Italia 18.</td>
  </tr>
</table>

<p>
Sul fine dell'anno precedente, siccome
ho detto, dovette succedere la seconda
venuta in Italia di <i>Lodovico III</i> Augusto,
non già orbo, ma tuttavia guernito
d'un paio d'occhi sani e veggenti. E in
quest'anno poi crebbe la sua felicità,
ma che andò a terminare in una grave
miseria, con essere avvenuto tutto quel
che abbiamo narrato di sopra all'anno
902. Era dalla sua <i>Adalberto II</i> duca
di Toscana; avea questi tratto nel suo
partito varii altri principi d'Italia; in guisa
che essendo venuto Lodovico con
grandi forze, e mancando al re Berengario
quelle dei principi suoi vassalli, fu
astretto a dar luogo a questa prepotente
tempesta, con perdere non solo Pavia e
Milano, ma anche Verona, e con doversi
ritirare in esilio fuori d'Italia. Si trovava
egli <span class="fnote">[Antiquit. Ital., Dissert. XXVIII.]</span> <i>VII kalendas junii anno dominicae
Incarnationis DCCCCV. domni vero Berengarii
invictissimi regis XVIII Indictione
VIII, in valle Pruviniano juxta plebem
sancti Floriani</i>. Dove sia questa valle,
altri più pratico di me lo dirà. S'aggiunse,
secondo il panegirista di Berengario <span class="fnote">[Anonym., Paneg. Bereng., in lib. 4.]</span>,
che un'indiscreta quartana rendè
esso Berengario inabile alla difesa e ad
<span class="pagenum" id="Page_962">[962]</span>
accudire al bisogno sì pressante de' proprii
affari. Dacchè egli si fu messo in
salvo, Lodovico si portò a Verona, dove
prestando fede, alla voce o accidentalmente
corsa o maliziosamente sparsa,
che Berengario fosse morto, se ne stava
senza buone guardie e senza sospetto,
quasi che fosse oramai terminata ogni
disputa del regno. Questa sua trascuratezza
animò Berengario e la sua fazione
ad entrare furtivamente di notte in Verona,
dove colto lo sconsigliato Lodovico,
gli fece dipoi buon mercato con solamente
privarlo degli occhi. Che in quest'anno,
e non già nell'anno 902, accadesse
la di lui venuta e rovina, ecco le
ragioni che ce lo han da persuadere, da
me dedotte prima d'ora nelle Antichità
italiche <span class="fnote">[Antiquit. Ital., Dissert. XIV.]</span>. Siccome poco fa avvertii,
abbiamo presso il Campi la carta dell'elezion
di <i>Guido</i> vescovo di Piacenza, fatta
da quel clero e popolo, e scritta <span class="fnote">[Campi, Istor. di Piacenza, tom. 1 Append.]</span>
<i>anno ab Incarnatione Domini nostri Jesu
Christi DCCCCIIII, Indictione octava imperante
domno Hludovico serenissimo imperatore
anno V</i>. Probabilmente il Campi
non ha con assai attenzione copiata quella
carta, e in vece dell'anno presente
<i>DCCCCV</i>, ha letto <i>DCCCCIV</i>, essendo
certo che l'<i>anno quinto</i> di Lodovico Augusto
appartiene a quest'anno. Fors'anche
ha trascurato il mese, che non si
suole ommettere, e che avrebbe dato a
noi maggior lume per conoscere meglio
il tempo di questa elezione. Ma ne abbiam
tanto, che non si può fallare in riferendola
al fine dell'anno precedente, in cui
correva l'<i>Indizione ottava</i>, oppure all'anno
presente. Cominciamo dunque a
conoscere che in Piacenza v'era riconosciuto
per padrone non già <i>Berengario</i>,
come vedemmo all'anno 903, ma bensì
<i>Lodovico III</i> imperadore. Ho io poi prodotto <span class="fnote">[Antiq. Ital., Dissertat. XIV.]</span>
due atti di <i>Andrea</i> arcivescovo
di Milano. L'uno informe e senza sottoscrizioni,
fatto <i>anno Incarnationis Domini
<span class="pagenum" id="Page_963">[963]</span>
nongentesimo nonagesimo sexto, pontificatus
vero suprataxati domni Andreae archiepiscopi
sexto, mense julio, Indictione
octava</i>. Ma senza fallo si dee scrivere
<i>nongentesimo quinto</i>, perchè in questo
correva l'<i>anno sesto</i> di esso Andrea, eletto
arcivescovo nell'anno 900, e nel luglio
di questo medesimo anno correva
l'<i>indizione ottava</i>. Più corretto è l'altro
consistente in un placito tenuto dal medesimo
arcivescovo in Belano sul lago
di Como, e da <i>Ragifredo</i> giudice del sacro
palazzo, <i>amendue missi domni imperatoris</i>,
e scritto <i>anno imperii domni Hludovici
imperatoris quinto, mense julio, Indictione
octava</i>. E che nel dì 4 di giugno
del presente anno esso Lodovico imperadore
si trovasse in Pavia, lo raccolgo da
un suo privilegio, sottoscritto da Arnolfo
notaio <i>ad vicem Liutuardi episcopi</i> (di
Como) <i>et archicancellarii. Datum pridie
nonas junias, anno Incarnationis dominicae
DCCCCV, Indictione VIII, anno V, imperante
domno Hludovico glorioso imperatore
in Italiam. Actum Papiae</i>.
</p>

<p>
Però giusto fondamento a noi si porge
per credere finalmente che in questo
anno ritornato per la seconda volta l'Augusto
Lodovico in Italia, niun caso facendo
del giuramento verisimilmente prestato
a Berengario nell'anno 902, allorchè
fu costretto a ritornarsene in Provenza,
riconquistasse Pavia, Milano e
Piacenza, o, per dir meglio, tutta la
Lombardia, e cacciasse ancor fuor di
Verona il re <i>Berengario</i> allora infermo.
Secondo i documenti originali da me veduti
e dati alla luce, si truova Berengario
nell'ultimo dì di luglio e nel primo di
agosto del presente anno in <i>Tulles</i>, corte
posta sul lago di Garda, dove a petizione
di <i>Bertila</i> regina e moglie, e di <i>Ardengo</i>
vescovo di Brescia ed arcicancelliere,
concedette alcuni beni a certi suoi famigliari.
Il primo è scritto <i>II kalendas augusti,
anno dominicae Incarnationis DCCCCV,
regni domni Berengarii piissimi regis XVII</i>
(si dee scrivere XVIII), <i>Indictione octava.
Actum Tulles</i>. Il secondo fu dato <i>kalendis
<span class="pagenum" id="Page_964">[964]</span>
augusti</i> con altre simili note, e
coll'anno XVIII del regno di Berengario.
Trovossi egli inoltre nel dì V d'agosto
in Peschiera sullo stesso lago, dove fece
un dono al monistero di san Zenone di
Verona <span class="fnote">[Antiq. Ital., Dissert. XLI.]</span>, <i>III nonas augusti anno dominicae
Incarnationis DCCCCV, domni vero
Berengarii piissimi regis XIX</i> (va scritto
con una unità di meno XVIIII), <i>Indictione
octava</i>, Reginone scrive <span class="fnote">[Rhegino in Chron.]</span> che <i>in
mense augusto haec mutatio regni facta
est</i>. Ma Galvano Fiamma <span class="fnote">[Flamma, in Manipul. Flor., tom. 11 Rer. Ital.]</span> notò che
Berengario <i>XII kalendas augusti</i> entrò
di notte in Verona, e colse nella rete
l'incauto suo avversario. E così appunto
avvenne, ciò risultando dal suddetto diploma
dato da Berengario in Peschiera,
dove egli dice: <i>Omnium noverit solertia,
Johannem quemdam, qui alio nomine Braccacurta
vocitabatur, nostrae olim fidelitati
offensum, in qua etiam perdurans comprehensus
est, et mulctatus, cujus res
omnisque substantia legali judicio nostrae
fuit ditioni subjecta</i>, ec. Per buona ventura
il panegirista di Berengario <span class="fnote">[Anonym., in Panegyr. Berengarii, lib. 4.]</span> ci
ha conservata questa medesima notizia,
chiaramente comprovante che nel tempo
appunto del ricuperamento di Verona, e
dell'acciecamento di Lodovico Augusto,
questo <i>Giovanni Braca-corta</i> infedele fu
preso in una torre, e tagliato a pezzi. Ecco
le sue parole:
</p>

<div class="poem">
<p><i>Tu ponens etiam Curtum-Femorale Johannes,</i></p>
<p><i>Alta tenens turris, si forte resumere vitam</i></p>
<p><i>Sis potis: hinc traheris tamen ad discrimina mortis,</i></p>
<p><i>Et miser in patria nudos truncaris arena.</i></p>
</div>

<p>
Sicchè oramai tocchiam con mano,
in vigore delle addotte pruove, che appartiene
al presente anno la seconda
comparsa in Italia d'esso Lodovico, e la
felicità delle sue armi, la quale poi andò
a terminare in una sonora disavventura,
per cui gli convenne tornar senza occhi
<span class="pagenum" id="Page_965">[965]</span>
in Provenza. Anche l'Annalista sassone <span class="fnote">[Annalista Saxo apud Eccardum, tom. 1 Rer. Ital.]</span>,
Mariano Scoto <span class="fnote">[Marian. Scottus, in Chronico.]</span> ed Ottone Frisingense <span class="fnote">[Otto Frisingensis, in Chronico.]</span>
riferiscono all'anno 905 la
scena suddetta; e però non si dee questa
rimuovere dall'anno presente. La cronologia
di Sigeberto è affatto difettosa in
questi tempi, massimamente per le cose
d'Italia. Giugne <span class="fnote">[Sigebertus, in Chronico.]</span> egli a differir la disgrazia
suddetta di Lodovico sino all'anno
915. È stato di parere il padre Bernardo
Maria de Rubeis <span class="fnote">[De Rubeis, Monument. Eccl. Aquilejens. cap. 51.]</span> che <i>Grimaldo</i>
ossia <i>Grimoaldo</i> marchese, nominato in
alcuni diplomi di Berengario da me dati
alla luce, governasse in questi tempi la
<i>marca del Friuli</i>, appellata anche <i>veronense</i>,
perchè Berengario, prima d'essere re,
nella nobil città di Verona avea fissata la
sua residenza.
</p>

<hr />
</div>

<div class="chapter">
<h2 class="hidden" id="DCCCCVI">DCCCCVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCVI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Sergio</span> III papa 3.</td>
  </tr>
  <tr>
    <td><span class="smcap">Lodovico</span> III imperadore 6.</td>
  </tr>
  <tr>
    <td><span class="smcap">Berengario</span> re d'Italia 19.</td>
  </tr>
</table>

<p>
Può essere che in quest'anno si godesse
dopo tanti affanni di contese e
guerre una buona pace e quiete in Italia,
se non che Andrea Dandolo scrive <span class="fnote">[Dandul., in Chron., tom. 12 Rer. Ital.]</span>
che in questi tempi la crudelissima e pagana
nazion degli Ungheri scorse furiosamente
l'Italia, incendiando i luoghi,
tagliando a pezzi, e menando in ischiavitù
le persone. Che il re Berengario
mandò contra d'essi venti mila armati,
pochi de' quali tornarono indietro. Si
stese la rabbia di costoro a Trivigi,
Padova e Brescia, con giugnere fino a
Milano e Pavia, e passare all'estremità
del Piemonte. Aggiugne che questi Barbari
venuti in barche ne' contorni di Venezia
vi abbruciarono Città Nuova e Equilo,
Fine, Chioggia, Capodarzere, e
<span class="pagenum" id="Page_966">[966]</span>
diedero il sacco a tutto quel litorale.
Tentarono anche nel dì 28 di giugno di
arrivar fino a Malamocco e a Rialto,
cioè alla stessa città di Venezia. Ma <i>Pietro
doge</i>, facendosi loro incontro coll'armata
navale, li mise in fuga. Durò una
tal persecuzione tutto quest'anno. Il re
Berengario altra maniera non avendo
per isbrigarsi di questi cani, a forza di
regali gl'indusse a tornarsene alle lor
terre. Così il Dandolo, ma senza poter
io accertare s'egli errasse con riferire a
quest'anno l'irruzion fatta in Italia nell'anno
899, oppure nel 900, di cui s'è
parlato di sopra. Abbiamo parimente dal
frammento della vita di san Geminiano
vescovo di Modena, da me pubblicata <span class="fnote">[Rer. Ital., P. II, tom. 2.]</span>,
e scritta da un autore non solo vivente
in questo secolo, ma vicino a questi tempi,
che questa inumana gente <i>ex horrendo
Scytharum genere originem ducens</i>, cioè
venuta dalla Tartaria, arrivò anche a
Modena, da dove era fuggito il vescovo
con tutto il popolo. Entrarono nell'abbandonata
città, si portarono al duomo,
senza però toccare il sepolcro d'esso
santo, nè inferirono danno alcuno alla
città: il che fu attribuito all'intercessione
del medesimo santo protettore. Se
questo avvenisse nella suddetta prima
entrata degli Ungheri in Italia, oppure
nell'anno presente, non si può decidere.
Solamente sappiamo, per relazione di
Liutprando <span class="fnote">[Liutprandus, Hist., lib. 2, cap. 11.]</span>, che dopo avere il re Berengario
riacquistato il regno d'Italia
nell'anno precedente, e rimandato l'imperador
Lodovico in Provenza con una
tal memoria, che più non gli venne voglia
di tornare in Italia, <i>Hungarorum interea
rabies, quia per Saxones, Francos,
Suevos, Bajoarios nequibant, totam per
Italiam nullis resistentibus dilatatur. Verum
quia Berengarius firmiter suos milites
habere fideles non poterat, amicos sibi
Hungaros non mediocriter effecerat</i>. Questi
erano i flagelli della misera Italia dalla
parte di Levante. Anche i Romani, Capuani
<span class="pagenum" id="Page_967">[967]</span>
e Beneventani portavano il peso
d'altre simili sciagure per cagion dei
Mori, ossia de' Saraceni, i quali fabbricatosi
un buon nido, e ben fortificato al
fiume Garigliano, scorrevano per tutto il
contorno.
</p>

<p>
S'aggiunse un'altra peste dalla parte
del Ponente, narrata dal suddetto Liutprando,
dalla Cronica della Novalesa <span class="fnote">[Chron. Novaliciens., P. I, tom. 2 Rer. Ital.]</span>
e da altre antiche storie. Racconta esso
Liutprando <span class="fnote">[Liutprandus, Hist., lib. 1, cap. 1.]</span>, che alcuni anni prima di
questo venti soli Saraceni di quei di
Spagna, in una piccola barca portati dalla
tempesta, approdarono ad una villa
posta <i>in Italicorum, Provincialumque
confinio</i>, chiamato <i>Frassineto</i>. Questo
luogo il mettono alcuni nella Provenza;
il padre Beretti <span class="fnote">[Beretti, Dissert. Chorogr., tom. 10 Rer.
Italic.]</span> lo crede situato
fra Nizza e Monaco nell'Italia. Certo è
che non era lungi dal mare, e a portata
da poter nuocere sì all'Italia che alla
Provenza. Costoro entrativi di notte,
scannarono quanti cristiani ivi si ritrovarono,
ed impadronitisi della villa, con
folte boscaglie e spineti si fecero un sicuro
argine e rifugio in un monte contiguo.
Di là cominciarono ad infestare e
saccheggiar i luoghi circonvicini: e chiamati
dalla Spagna altri non pochi della
lor setta, a poco a poco si renderono
formidabili a tutti gli abitanti di quelle
contrade, e divenne come inespugnabile
quel loro nido. Contribuirono anche gli
stolti paesani ad accrescere la loro bestiale
insolenza, perchè regnando la dissensione
fra i popoli della Provenza,
l'una parte li chiamava in aiuto per deprimere
l'altra, e tutti infine rimasero distrutti
da questi ospiti, nemici del nome
cristiano. Ora comparivano costoro in
Provenza, ora volavano nel regno di Borgogna,
ed ora si spargevano per le contigue
parti dell'Italia. Arrivarono dipoi,
siccome a suo luogo vedremo, sino ad
Aiqui nel Monferrato, ed in quest'anno
<span class="pagenum" id="Page_968">[968]</span>
passarono fino alla Novalesa sopra Torino,
con saccheggiare ed abbruciare
quel riguardevolissimo monistero. Presentita
la lor venuta, <i>Donniverto abbate</i>
co' suoi monaci e col tesoro ebbe tempo
di fuggirsene, e da mettersi in salvo
nella città di Torino. Per testimonianza
della suddetta Cronica della Novalesa <span class="fnote">[Chron. Novaliciens., P. I, tom. 2 Rer. Ital.,
p. 731.]</span>,
<i>hoc tempore in taurinensi civitate translatio
facta est sancti Secundi martyris, qui
fuit dux Thebeorum legionis, facta a domno
Wilielmo episcopo anno Incarnationis dominicae
DCCCCVI. Hic composuit passionem
sancti Salvatoris cum tribus responsoriis.
Et ab apostolico romanae sedis, et
cunctorum episcoporum, qui in sancta synodo
convenerant, tribus annis ob poenitentiae
causam ab episcopatu suspensus
est</i>.
</p>

<hr />
</div>

<div class="chapter">
<h2 class="hidden" id="DCCCCVII">DCCCCVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCVII</span>. Indizione <span class="scp">X</span>.</td>
  </tr>
  <tr>
    <td><span class="smcap">Sergio</span> III papa 4.</td>
  </tr>
  <tr>
    <td><span class="smcap">Lodovico</span> III imperadore 7.</td>
  </tr>
  <tr>
    <td><span class="smcap">Berengario</span> re d'Italia 20.</td>
  </tr>
</table>

<p>
Seguito io a notar gli anni di
<i>Lodovico III imperadore</i>, quasichè quell'orbo
principe continuasse a tener qualche
dominio in questi parti. Ma dappoichè
la mala fortuna il colse in Verona, la
verità è, che di lui non si fece più conto
alcuno in Italia, e cessò di comparire il
suo nome negli atti pubblici. Ritenne egli
nondimeno il titolo d'imperadore nella
sua Provenza, finchè visse, ma senza giurisdizione
alcuna in Roma, e molto meno
nel regno d'Italia. Probabil cosa è che
in quest'anno a papa <i>Sergio III</i> ruscisse
di ridurre a perfezione la fabbrica della
già caduta patriarcal basilica lateranense.
È da stupire come il cardinal Baronio
niuna menzione abbia fatto di questa impresa,
gloriosa alla memoria d'esso pontefice.
Forse il mal animo ch'egli portava
contra di Sergio, non glielo lasciò avvertire,
ancorchè il Sigonio diligentemente
<span class="pagenum" id="Page_969">[969]</span>
l'avesse notato prima <span class="fnote">[Sigonius, de Regno Ital., lib. 6.]</span>. Onde poi avesse
egli tratta questa notizia, non appariva. Ma
avendo il padre Mabillone <span class="fnote">[Mabill., Append. ad Ord. Rom.]</span> dato alla
luce un opuscolo di Giovanni Diacono
juniore, ora abbiamo il fonte di una tal
verità. Già vedemmo nel concilio di Ravenna,
tenuto nell'anno 898, rammemorata
la caduta di quell'insigne basilica,
per la fabbrica della quale si affaticava
papa <i>Giovanni IX</i>. Scrive esso Giovanni
Diacono che la medesima andò in rovina
a' tempi di <i>Stefano sesto</i> papa, <i>et fuit in
ruinis dissipata et comminuta usque ad
tempus, quo revocatus est domnus Sergius
presbyter et electus de exsilio, et consecratus
est Romanorum, tertius praesul</i>.
Parole, dalle quali sempre più vegniamo
ad intendere, che Sergio non fu un usurpatore
del soglio pontificio, come suppone
esso cardinal Baronio, i cui Annali, non
si può negare, si trovano circa questi
tempi confusi e difettosi non men per la
cronologia de' papi e degl'imperadori,
che per gli falli dall'ora. Seguita a dir
quello scrittore: <i>Post ordinationem igitur
suam domnus Sergius III papa tristabatur
nimium super desolationem, nobilissimi
hujus templi. Non enim erat spes neque
solatium de restauratione illius. Quumque
omnibus esset desperatio de ejus desolatione,
et humanum deesset auxilium: ad
divinae pietatis conversus juvamen, in qua
semper habuit fiduciam, incipiens ab antiquis
laborare fundamentis, fine tenus opus
hoc consummavt, et decoravit ornamentis
aureis et argenteis</i>. Va poi quello storico
annoverando ad uno ad uno quegli ornamenti,
conchiudendo con queste parole
il suo ragionamento: <i>Haec omnia devotus
tibi praeparavit, et non cessabit, dum spiritus
ejus rexerit artus, praeparare et offerre
tibi domnus Sergius papa tertius</i>:
il che ci fa conoscere che il suddetto
autore vivea e scriveva in questi tempi.
Se fosse stata composta e fosse arrivata
fino a' dì nostri la vita di papa Sergio,
tengo io per fermo che il troveremmo
<span class="pagenum" id="Page_970">[970]</span>
ben diverso da quello che troppo facilmente
suppose e pretese il padre degli Annali
ecclesiastici.
</p>

<p>
In questi tempi, secondo le storie germaniche <span class="fnote">[Continuator Rheginonis et alii.]</span>
portarono gli Ungheri la
desolazione alla Baviera. Vennero con
loro alle mani i Cristiani di quella contrada,
ma ne restarono sconfitti, e di
loro fu fatta una terribile strage. Dilettavasi
non poco circa questi tempi <i>Atenolfo
principe</i> beneventano di soggiornare in
Capoa, antica patria e dominio suo <span class="fnote">[Anonymus Salernit., Paralipom., P. I tom. 2
Rer. Ital., p. 296.]</span>.
Lasciava egli per governatore di Benevento
<i>Pietro vescovo</i> di quella città, come
persona, di cui si fidava assaissimo. Una
fazion di Beneventani poco contenta del
governo di Atenolfo, si servì di questa
occasione per tentar l'animo del vescovo,
offrendogli il dominio della città e del
principato. Non accettò egli l'offerta,
ma neppur la sprezzò, e tutto tenne nascosto
ad Atenolfo. Ma questi ne fu avvertito
dalla fazion d'altri che gli era fedele;
e perchè non cessava questa mena,
all'improvviso Atenolfo cavalcò a Benevento,
imprigionò alcuni de' congiurati, e
cacciò in esilio il vescovo che si ritirò a
Salerno, dove <i>Guaimario II</i>, principe
nemico d'Atenolfo, con onore l'accolse,
e da lì innanzi, finchè visse, generosamente
il mantenne a tutte sue spese. Rapporta
l'Ughelli <span class="fnote">[Ughell., Ital. Sacr. tom. 5 in Episcop. Astens.]</span> una bolla di Sergio papa in
favore del capitolo de' canonici d'Asti,
fondato in questi tempi da <i>Audace vescovo</i>,
data <i>in mense majo, Indictione decima,
anno, Deo propitio, pontificatus domni
Sergii summi pontificis IV</i>, che appunto
cade nell'anno presente; il che fa conoscere
quanto sbagliasse il cardinal Baronio
negli anni di Sergio III. Ma certo
dovea dormire l'Ughelli, quando, dopo
aver confessato che Audace vescovo
d'Asti fu posto in quella cattedra nell'anno
904, vuole con questa bolla correggere
Anastasio bibliotecario e il Baronio, i
<span class="pagenum" id="Page_971">[971]</span>
quali mettono la morte di <i>Sergio II</i> papa
nell'aprile dell'anno 847, <i>quum ex hoc
diplomate constet Sergium II mense majo
decimae Indictionis adhuc in vivis fuisse</i>,
quasichè <i>Sergio III</i> fosse <i>Sergio II</i>. Abbiam
di grandi obbligazioni all'Ughelli,
ma sarebbe da desiderare che la sua Italia
sacra fosse interamente rifatta da capo
a piedi, come in Francia si fa della Gallia
sacra de' Sammartani, essendo ben da
lodare la ristampa e correzione fattane
dal signor Coleti, ma non bastando questa
al bisogno.
</p>

<hr />
</div>

<div class="chapter">
<h2 class="hidden" id="DCCCCVIII">DCCCCVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCVIII</span>. Indizione <span class="scp">XI</span>.</td>
  </tr>
  <tr>
    <td><span class="smcap">Sergio</span> III papa 5.</td>
  </tr>
  <tr>
    <td><span class="smcap">Lodovico</span> III imperadore 8.</td>
  </tr>
  <tr>
    <td><span class="smcap">Berengario</span> re d'Italia 21.</td>
  </tr>
</table>

<p>
Cosa vergognosa era che i Saraceni
si fossero annidati presso al Garigliano
in sito tutto circondato dagli stati di
principi cristiani, e pur continuassero a
quivi abitar con tanta pace, e senza che
alcun li turbasse, anzi con turbar eglino
e desolare tutto il vicinato. Abbiamo
nulladimeno da Leone Ostiense <span class="fnote">[Leo Ostiensis, lib. 1, cap. 50.]</span> che
<i>Atenolfo principe</i> di Benevento e di Capoa,
uomo di gran senno, presso a poco
circa questi tempi volle tentare, se si
fosse potuto snidar di colà quella razza
d'iniqui masnadieri. Fatta pertanto lega
con <i>Gregorio duca</i> di Napoli, e con gli
Amalfitani, popoli allora indipendenti da
Napoli, e che si eleggevano anch'essi il
loro duca, e contribuendo tutti la lor
quota di gente, unì un buon esercito e
marciò contra di essi Mori. Formato un
ponte di navi vicino al traghetto sopra
il fiume Garigliano, e venuto di qua, cominciò
la guerra. Ma una notte, mentre
i suoi facevano poco buona guardia,
uscirono dai lor trinceramenti i Saraceni,
e assistiti dai perfidi cittadini di Gaeta
diedero addosso al corpo avanzato dei
collegati con ucciderne molti, e inseguir
gli altri fino al ponte. Quivi fecero
<span class="pagenum" id="Page_972">[972]</span>
testa i Cristiani con tal vigore, che obbligarono
il nemico a retrocedere in
fretta verso i suoi alloggiamenti. Di più
non ne dice Leone Ostiense: segno che
dovette sfumare in nulla questo sforzo
di Atenolfo. Ma ancor di qui si conosce
che i tanti guai recati dagli Africani per
tanti anni a quelle contrade d'Italia
in buona parte son da attribuire alla
poca armonia, anzi discordia di que' popoli
e principi cristiani, e, quel che è
peggio, alla malvagità d'alcuni; perchè
mai non mancò fra essi chi proteggesse
ed anche aiutasse quegli assassini, per
profittar del guadagno ch'essi facevano
colla rovina degl'infelici ed innocenti
popoli. Non si sa se in questo anno gli
Ungheri facessero scorreria alcuna in
Italia. Egli è ben certo, secondo il Continuatore
di Reginone, con cui va d'accordo
Ermanno Contratto <span class="fnote">[Hermann. Contractus, in Chron. edition.
Canisii.]</span>, che costoro
devastarono la Sassonia e la Turingia,
perchè non passava anno che questa
maledetta schiatta non portasse la desolazione
a qualche provincia cristiana. In
quest'anno ancora, oppure nel seguente,
per quanto si ricava dalla Cronica arabica
cantabrigense <span class="fnote">[Chron. Arab., P. II, tom. 1, Rer. Ital.]</span>, fu mandato in Sicilia
dal re de' Mori d'Africa un nuovo
emir, ossia generale di armata, il quale
raunato un esercito di Siciliani e di Mori,
s'impadronì della città di Taormina
nel dì primo d'agosto, giorno di domenica.
Ma il dì primo d'agosto nè in
quest'anno, nè nel seguente cadde in domenica.
Nella Cronica del monistero di
Volturno si legge <span class="fnote">[Chron. Vulturnens., P. II, tom. 1, Rer. Ital.,
pag. 415.]</span>: <i>Civitas Rhegium
a filio regis Afar capta est. Urbs Taurimenis
capta est a Saracenis. Rex vero
Africes super Cosentiam residens noctu
quodam Dei judicio mortuus est</i>. Non son
così corte tali notizie, che non possano
darci qualche lume per la storia della
Sicilia e della Calabria.
</p>

<p>
<span class="pagenum" id="Page_973">[973]</span>
</p>

<hr />
</div>

<div class="chapter">
<h2 class="hidden" id="DCCCCIX">DCCCCIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCIX</span>. Indizione <span class="scp">XII</span>.</td>
  </tr>
  <tr>
    <td><span class="smcap">Sergio</span> II papa 6.</td>
  </tr>
  <tr>
    <td><span class="smcap">Lodovico</span> III imperadore 9.</td>
  </tr>
  <tr>
    <td><span class="smcap">Berengario</span> re d'Italia 22.</td>
  </tr>
</table>

<p>
Veggendo <i>Atenolfo principe</i> di Benevento
che non bastavano le forze sue a
sterminare i Saraceni, divenuti da gran
tempo insoffribili per la loro permanenza
al Garigliano, giacchè costoro riceveano
rinforzi dalla parte del Mediterraneo: al
che egli non avea riparo, nè potea far
capitale degli aiuti de' Napoletani, i quali
navigavano con più bandiere, e molto
men de' Gaetani che davano braccio a
quella canaglia: si avvisò di ricorrere a
<i>Leone il Saggio</i> imperadore d'Oriente,
per implorare soccorso da lui. A tal fine
intorno a questi tempi spedì a Costantinopoli <span class="fnote">[Leo Ostiensis, Chron., lib. 1, cap. 52.]</span>
il suo primogenito e collega
nel principato <i>Landolfo</i>, con rappresentargli
tutti i malanni sofferti da' Cristiani
in tanti anni addietro per cagion dei
Saraceni, e con supplicarlo d'inviare
una potente armata per estinguere una
volta questo incessante incendio. Ebbe
piacere il greco Augusto di sì fatta richiesta,
e più di chi la portò; perchè si
lusingò che fosse venuto il buon vento
di rimettere in vigoria l'antica sovranità
degli imperadori greci nel principato
di Benevento, che sotto gl'imperadori
carolini avea fatto naufragio. Promise
tutta l'assistenza a Landolfo, e ordinò
che si allestisse un'armata navale per
questa spedizione. Nell'anno presente,
per attestato degli Annalisti tedeschi <span class="fnote">[Continuator Rheginensis, Hermannus
Contractus, in Chronico. Annalista Saxo.]</span>,
gli Ungheri sfogarono la lor crudeltà
contra dell'Alemagna, ossia della Svevia.
Può essere che il re <i>Berengario</i>, adoperando
il buon segreto dei regali, tenesse
questa mala gente lungi dall'Italia. Tuttavia,
se non ci vennero, era continuo
il timore che ci venissero. Riccardo Cluniacense
<span class="pagenum" id="Page_974">[974]</span>
nella sua Cronica <span class="fnote">[Richardus. Cluniacensis, in Chron.]</span> asserisce
(quanto a me, io credo senza fondamento)
che costoro <i>fere quotannis</i>, quasi
ogni anno venivano a visitar l'Italia per
radere quello che era restato intatto
negli anni precedenti. Comunque sia, i
popoli della Lombardia cominciarono da
lì innanzi a fortificar le loro città e castella,
giacchè, per attestato di Liutprando <span class="fnote">[Liutprandus, Hist., lib. 2, cap. 6.]</span>,
<i>omnia Hungari regni (italici)
loca saeviendo percurrunt. Neque erat
qui eorum praesentiam, nisi munitissimis
forte praestolaretur locis.</i> Altrove <span class="fnote">[Antiquit. Ital., Dissert. XXVI.]</span> ho
io provato che verso questi tempi appunto
il re Berengario concedette licenza a
<i>Risinda badessa</i> della Posterla in Pavia
di fabbricar delle castella nelle tenute
del suo monistero, <i>ad Paganorum deprimendas
insidias</i>, e insieme <i>pro persecutione
et incursione Paganorum</i>. Anche
<i>Adalberto vescovo</i> di Bergamo ottenne
dal medesimo re di poter fortificare quella
città che era minacciata <i>maxima Suevorum
Ungarorum incursione</i>. E sotto lo
stesso re i canonici di Verona concederono
la facoltà di far delle fortificazioni al
castello di Cereta <i>pro persecutione Ungarorum</i>.
Altri simili esempli ci vengono
somministrati dalle memorie rimaste negli
archivii.
</p>

<hr />
</div>

<div class="chapter">
<h2 class="hidden" id="DCCCCX">DCCCCX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCX</span>. Indizione <span class="scp">XIII</span>.</td>
  </tr>
  <tr>
    <td><span class="smcap">Sergio III</span> papa 7.</td>
  </tr>
  <tr>
    <td><span class="smcap">Lodovico III</span> imperadore 10.</td>
  </tr>
  <tr>
    <td><span class="smcap">Berengario</span> re d'Italia 23.</td>
  </tr>
</table>

<p>
Fra le giunte da me fatte alla Cronica
casauriense <span class="fnote">[Chron. Casauriens., P. II, tom. 2, Rer. Ital.]</span> abbiamo un placito
tenuto sotto quest'anno nel mese di novembre
in un luogo appellato Corneto
da Waldeperto, chiamato <i>vicecomes Alberici
marchionis</i>. Per quanto si può
scorgere, questo luogo era situato nel
distretto di <i>Cività di Penna</i>, che nei tempi
d'allora apparteneva alla marca di
<span class="pagenum" id="Page_975">[975]</span>
Camerino, perchè v'intervengono <i>Scabini
de Pinne</i>. Veniamo perciò a comprendere
chi fosse allora marchese della marca
di Camerino, ciò un <i>Alberico</i>. E da tal
notizia prendono lume i versi del poeta
panegirista di Berengario <span class="fnote">[Anonymus, in Paneg. Berengarii, lib. 2.]</span>, il quale fra
gli altri che condussero soldatesche in
rinforzo di <i>Guido</i> allora re d'Italia contra
del re Berengario nell'anno 888,
oppure nell'889, annovera ancora Alberico,
con dire:
</p>

<div class="poem">
<p><i>. . . . . . . Pariterque cohors camerina superbit</i></p>
<p><i>Munere natorum, subigitque in bella sodales</i></p>
<p><i>Mille. Sua virtute, magis sed prole supinus</i></p>
<p><i>(Post monstrata fides) centeno milite laetus</i></p>
<p><i>Pauper adhuc Albricus abit, jamjamque resultat</i></p>
<p><i>Spe Camerina. Utinam dives sine morte sodalis.</i></p>
</div>

<p>
Son certamente assai scure queste
parole. Potrebbe talun credere che quell'Alberico
conte, il quale nell'anno 776
intervenne alla dieta di Pavia, per eleggere
o confermare Carlo Calvo re d'Italia,
fosse il medesimo che vien qui mentovato
dal poeta. Ciò nondimeno è punto
assai dubbioso per la troppa distanza
dell'età; ma par bene che non resti
dubbio, che l'<i>Alberico</i> nominato qui dal
poeta suddetto divenisse poi marchese
di Camerino. Militava egli nell'anno 888,
oppure 889, in favore di <i>Guido</i> contra
di Berengario, e già sperava il governo
di quella marca:
</p>

<div class="poem">
<p><i>. . . . Jam jamque resultat</i></p>
<p><i>Spe Camerina....</i></p>
</div>

<p>
Poscia dovette egli abbracciare il
partito di Berengario:
</p>

<div class="poem">
<p>
<i>Post monstrata fides....</i>
</p>
</div>

<p>
E in ricompensa fu fatto marchese
di Camerino. Prima era povero Signore:
</p>

<div class="poem">
<p>
<i>Pauper adhuc Albricus abit.....</i>
</p>
</div>

<p>
Divenne poscia ricco coll'avere ucciso
il suo compagno, cioè probabilmente
<span class="pagenum" id="Page_976">[976]</span>
chi era duca di Spoleti, ed aver egli occupato
anche quel paese. Non ci dà la
storia luce alcuna per poter discifrar
questi oscuri fatti. Più scuro ancora è il
senso di quelle parole:
</p>

<div class="poem">
<p>
<i>Sua virtute, magis sed prole supinus</i>.
</p>
</div>

<p>
Vo io credendo che <i>supinus</i> sia adoperato
per significare un arrogante ed
altiero. Seneca usò in questo senso il
vocabolo <i>supinus</i>. E quando ciò sia, vedremo
a suo tempo che un <i>Alberico</i> marchese
da Marozia ebbe un figliuolo appellato
anch'esso <i>Alberico</i>, il quale divenne
poi principe, o vogliam dire tiranno
di Roma. Potrebbe essere che il primo
di questi Alberighi fosse il medesimo
<i>Alberico</i> marchese di Camerino, da noi
veduto nel placito suddetto. Concorre a
farcelo sospettare il nome e la dignità
ancora. Negli stati della Chiesa romana
noi non sappiamo che alcuno de' governatori
portasse il titolo di <i>marchese</i>. Era
questo solamente in uso nei regni d'Italia,
Germania e Francia. Però non mancherebbe
probabilità a chi volesse credere che
<i>Alberico</i> marchese di Camerino fosse
marito di Marozia. E qualora il panegirista
di Berengario avesse scritto quel
suo poemetto dopo la morte di lui (del
che ragionevolmente dubito io, e prima
di me dubitò il padre Pagi) potrebbe parere
che fosse chiamato da lui Alberico
<i>prole supinus</i>, cioè superbo per aver procreato
<i>Alberico</i> principe di Roma, e <i>Giovanni
XI</i> pontefice romano. Da un diploma
da me dato alla luce apparisce che
nel dì 27 di luglio <span class="fnote">[Antiquit. Ital., Dissert. XXII, pag. 245.]</span> il re <i>Berengario</i> si
trovava in Pavia, e che tuttavia era vivente
la regina <i>Bertila</i> sua moglie, poichè
ad istanza sua egli donò una corte ad
<i>Anselmo glorioso conte</i> di Verona suo
compadre e consigliere. Fu dato il diploma
<i>VI kalendas augusti, anno dominicae
Incarnationis DCCCCX, domni vero Berengarii
serenissimi regis XXIII, Indictione
XIII. Actum in curte Rodingo</i>. Due
<span class="pagenum" id="Page_977">[977]</span>
placiti parimente da me pubblicati <span class="fnote">[Antiquit. Italic., Dissert. XIX et IV.]</span>
cel fanno vedere nel mese di novembre
in Cremona. Il principio d'uno è questo:
<i>Dum in Dei nomine civitate Cremona, ubi
domnus Berengarius gloriosissimus rex
praeerat</i>, ec. Fu scritto quel documento
<i>anno regni domni Berengarii regis, Deo
propitio, vigesimo tertio, mense novembri,
Indictione quartadecima</i>, cominciata nel
settembre. In quest'anno <i>Atenolfo principe</i>
di Benevento e di Capoa, conoscendo
per qualche incomodo di sua salute che
si avvicinava il tempo di pagare il tributo
della natura, ed avendo inviato il maggiore
de' suoi figliuoli, cioè <i>Landolfo</i>, alla
corte imperiale di Grecia, affinchè, se veniva
la morte, altri non s'intrudesse nel
principato, dichiarò suo collega coll'assenso
del popolo il minore de' suoi figliuoli,
cioè <i>Atenolfo II</i>. Ciò si ricava dai
diplomi di questi due fratelli, molti dei
quali si veggono dati alla luce. Secondo
i conti di Camillo Pellegrino, terminò in
fatti <i>Atenolfo I</i> la sua carriera nel mese
di aprile di quest'anno, ed ebbe per successori
nel principato i suddetti suoi due
figliuoli, principi di gran giudizio, perchè
attesero per loro conto a smentire il proverbio
del <i>rara est concordia fratrum</i>. Diedero
in quest'anno <span class="fnote">[Annalista Saxo, Hermannus Contractus, in
Chronico et alii.]</span> gli Ungheri una
gran rotta all'armata di <i>Lodovico</i> re di
Germania; e così la lor fierezza e fortuna
si facea largo dappertutto. Seguitava
il re Berengario a tenerseli amici, e con
ciò difendeva l'Italia.
</p>

<hr />
</div>

<div class="chapter">
<h2 class="hidden" id="DCCCCXI">DCCCCXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Anastasio</span> III papa 1.</td>
  </tr>
  <tr>
    <td><span class="smcap">Lodovico</span> III imperadore 11.</td>
  </tr>
  <tr>
    <td><span class="smcap">Berengario</span> re d'Italia 24.</td>
  </tr>
</table>

<p>
Mancò di vita in quest'anno nel mese
di maggio <i>Leone il Saggio</i> imperadore
dei Greci <span class="fnote">[Cedrenus, Leo Grammaticus et alii.]</span>, e gli succederono nell'imperio
<i>Alessandro</i> suo fratello e <i>Costantino</i>
<span class="pagenum" id="Page_978">[978]</span>
Porfirogenito, suo figliuolo di età puerile.
Girolamo Rossi <span class="fnote">[Rubeus, Hist. Ravenn., lib 5.]</span> cita uno strumento
scritto in Ravenna <i>anno octavo Sergii
pontificis, Indictione quartadecima</i>. Perciò
il padre Pagi <span class="fnote">[Pagius, ad Annales Baron.]</span> fondatamente scrisse
che <i>Sergio III</i> papa condusse sua vita
fino a qualche mese dell'anno presente.
Frodoardo anch'egli, siccome è detto di
sopra, attesta <span class="fnote">[Frodoardus, de Roman. Pont., P. II, tom. 3
Rer. Ital.]</span> che questo pontefice
tenne la sedia di san Pietro <i>annis septem
amplius</i>. Finalmente il Lambecio <span class="fnote">[Lambecius, Rer. Hamburg., lib. 1.]</span> pubblicò
un'altra bolla del medesimo papa
scritta in <i>kalendis junii, anno pontificatus
domni Sergii summi pontificis et
universalis papae VIII, Indictione XIV</i>.
Perciò resta assai accertato il tempo di
sua morte. Era in sì mal concetto questo
papa presso il cardinal Baronio, che, riferendo
esso porporato <span class="fnote">[Baron., in Annal. Eccles.]</span> il di lui epitaffio,
conservato a noi da Pietro Mallio <span class="fnote">[Petrus Mallius, de Basil. Vatic., in Actis
Sanctor., tom. 7.]</span>,
non vi seppe trovare, benchè
scrittore di tanto discernimento, se non
<i>Sergio I</i> papa morto nell'anno 701. Ma
indubitata cosa è che esso appartiene a
questo pontefice, sì per le notizie che
contiene, come ancora perchè uniforme
a quanto scrisse di lui Frodoardo, siccome
abbiam veduto di sopra. L'epitaffio
è questo, che a' tempi di Pietro Mallio,
cioè nel secolo duodecimo, tuttavia si
conservava nella basilica vaticana:
</p>

<div class="poem">
<p>LIMINA QVISQVIS ADIS PETRI METVENDA BEATI,</p>
<p class="i2">CERNE PII SERGII EXCVBIASQVE PETRI.</p>
<p>CVLMEN APOSTOLICAE SEDIS IS IVRE PATERNO</p>
<p class="i2">ELECTVS TENVIT, VT THEODORVS OBIT.</p>
<p>PELLITVR VRBE PATER. PERVADIT SACRA IOHANNES,</p>
<p class="i2">ROMVLEOSQVE GREGES DISSIPAT ISTE LVPVS.</p>
<p>EXVL ERAT PATRIA SEPTEM VOLVENTIBVS ANNIS</p>
<p class="i2">POST MVLTIS POPVLI VRBE REDIT PRECIBVS.</p>
<p>SVSCIPITVR PAPA. SACRATA SEDE RECEPTA</p>
<p class="i2">GAVDET. AMAT PASTOR AGMINA CVNCTA SIMVL.</p>
<p>HIC INVASORES SANCTORUM FALCE SVBEGIT</p>
<p class="i2">ROMANAE ECCLESIAE IVDICIISQVE PATRVM.</p>
</div>

<p>
<span class="pagenum" id="Page_979">[979]</span>
</p>

<p>
Nel primo pentametro in vece di <span class="scp">EXCVBIAS</span>
s'ha da leggere <span class="scp">EXVVIAS</span>. Nel secondo
si accenna <i>Teodoro II</i> papa morto
nell'anno 898. Nel terzo esametro
l'autore dell'epitaffio parla di <i>Giovanni
IX</i> papa. Ma ciò che rendè sì esoso
<i>Sergio III</i> al piissimo cardinal Baronio,
fu l'essere noto che egli fu scomunicato
dal pontefice <i>Giovanni VIII</i>; ma fu poi
anche assoluto dai papi successori. Sigeberto <span class="fnote">[Sigebertus, in Chronico.]</span>
ed altri suoi copiatori il tacciano,
perchè infierì contra il cadavero e le
ordinazioni di papa Formoso. Abbiam
detto ciò essere falsissimo. Nè entrò egli
come ladro, ma come pastore a reggere
la greggia di Cristo. Quel solo che può
giustamente fargli discredito, si è, che
<i>Maria</i> soprannominata <i>Marozia</i>, nobilissima
patrizia romana, ma anche donna di
vita disonesta in questi tempi, se vogliam
prestar fede alla mala lingua di Liutprando <span class="fnote">[Liutprandus, Hist., lib. 2, cap. 13.]</span>,
<i>ex papa Sergio Johannem, qui
post Johannis ravennatis obitum sanctae
romanae Ecclesiae obtinuit dignitatem,
nefario genuit adulterio</i>. Così lasciò scritto
quello storico, ma solo garante di
questa indignità, e copiato poi alla cieca
dai susseguenti scrittori. Può essere che
egli dica il vero. Contuttociò, si potrebbe
dimandare se s'abbiano a prendere come
verità contanti tutte le laidezze e maldicenze,
delle quali è sì vago nella sua storia
Liutprando. Prestava egli fede a tutte
le pasquinate e a tutti i libelli infamatorii
di quei tempi, che neppure allora mancavano.
</p>

<p>
Durava in Roma una fazione contraria
a papa Sergio III, e si può lecitamente
sospettare che questa spargesse delle velenose
dicerie in aggravio della di lui persona
e fama. Son ben persuaso che Marozia
desse non poche occasioni di scandalo
a Roma, e ne vedremo a suo tempo
le pruove; ma a poter asserire con franchezza
ch'essa da Sergio procreasse
Giovanni, che poi tenne la cattedra di
san Pietro, di gran pruove ci vogliono.
<span class="pagenum" id="Page_980">[980]</span>
A buon conto di questo <i>Giovanni XI</i>
papa così scrive Leone Marsicano, ossia
l'Ostiense, storico del secolo susseguente <span class="fnote">[Leo Ostiensis, in Chron., lib. I, cap. 61.]</span>:
<i>Defuncto Agapito papa secundo,
Johannes undecimus natione romanus,
Alberici Romanorum consulis filius, illi in
pontificatum succedit</i>. Falla l'Ostiense in
dire che Giovanni XI succedesse ad Agapito;
siccome anche poco accuratamente
scrisse Liutprando che <i>Giovanni XI</i> succedette
a <i>Giovanni X</i>. Ma in fine Leone
Ostiense può a noi servire di testimonio,
essere stata la tradizione di Roma che
Giovanni XI fosse figliuolo di Alberico
console de' Romani e marchese, e non già
di Sergio III papa. E Marozia è da credere
che fosse moglie del medesimo marchese
Alberico. Veggasi anche l'Anonimo
salernitano <span class="fnote">[Anonymus Salernit., Paralipom., P. II,
tom. 2 Rer. Ital.]</span>, scrittore di questo medesimo
secolo, il quale notò che papa <i>Giovanni
XI</i> fu figliuolo <i>cujusdam Alberici patricii</i>.
E se fosse certo, come vuole il
padre Pagi all'anno 908, che nella vita
di santo <i>Ulderico vescovo</i> di Augusta, in
vece di <i>Marino</i> si avesse da leggere <i>Sergio</i>
papa, avrebbe esso Sergio avuto il dono
della profezia. Ora a <i>Sergio III</i> succedette
nel pontificato <i>Anastasio III</i>. Fece in
quest'anno <span class="fnote">[Antiquit. Ital., Dissert. XXII.]</span> <i>Anselmus gratia Dei comes
comitatu veronense, et filius bonae memoriae
Waldoriensis Francorum genere</i>, nel
suo ultimo testamento una donazione di
varii beni <i>monasterio sancti Silvestri sito
in comitatu motinense, ubi vocabulum est
Nonantulas</i>. La carta è scritta <i>regnante
domno nostro Berengario rege hic in Italia,
anno vicesimo quarto sub die de mense
septembris, Indictione XV</i>. Ebbero poco
dappoi cura i monaci di far confermar
questa sua disposizione dallo stesso re
Berengario, che ci scuopre dov'egli allora
dimorasse. Fu dato il diploma <i>V kalendas
novembris, anno dominicae Incarnationis
DCCCCXI, domni vero Berengarii
serenissimi regis XXIV, Indictione quintadecima.
<span class="pagenum" id="Page_981">[981]</span>
Actum Papiae</i>. Tornò probabilmente
di quest'anno in Italia <i>Landolfo</i>
principe di Benevento e di Capoa, e si
diede col minor fratello, cioè con <i>Atenolfo
II</i>, a governar saggiamente i suoi popoli.
Portò seco da Costantinopoli l'illustre
titolo di <i>patrizio</i>: del che si vede che
egli si gloriava ne' suoi diplomi. Questo
nondimeno dà abbastanza a conoscere
aver egli suggettati gli Stati suoi alla sovranità
degli imperadori greci, i quali, con
compartire lo stesso onore e titolo a <i>Gregorio</i>
duca di Napoli e a <i>Giovanni</i> duca
di Gaeta, andarono slargando la loro autorità
e dominio in quelle parti d'Italia.
L'ultimo anno fu questo della vita di <i>Lodovico</i>
re di Germania <span class="fnote">[Marian. Scotus, Hepidannus, Hermannus
Contractus et alii.]</span>. Morì in età
giovanile, senza aver presa moglie, senza
lasciar figliuoli. Concorrevano i voti dei
baroni in <i>Ottone duca</i> di Sassonia, che
fu avolo di <i>Ottone I</i> Augusto, ma egli,
colle scuse della vecchiaia, ricusò questo
peso, e consigliò di appoggiarlo a <i>Conrado</i>
ossia <i>Corrado</i> duca della Francia orientale,
che in fatti fu eletto re. Che questi
nudrisse delle pretensioni sopra l'Italia,
si può dedurre da quanto lasciò scritto
Eccardo con dire <span class="fnote">[Echeardus, de Cas. Monast. S. Galli, cap. I.]</span>: <i>Hattonem moguntinum</i>
(archiepiscopum) <i>in Italiam, jus
regium exacturum, tendentem Constantiam
devenisse, et rediisse divitem ab Italia
ditissimum</i>. Verisimilmente il re Berengario
smorzò con dei regali fatti a
questo arcivescovo un principio di nuovo
incendio. E dipoi Corrado ebbe di pensare
alla casa propria per cagion degli
Ungheri, che di tanto in tanto portavano
le stragi e i saccheggi ora ad una provincia
ed ora ad un'altra del regno germanico.
</p>

<p>
<span class="pagenum" id="Page_982">[982]</span>
</p>

<hr />
</div>

<div class="chapter">
<h2 class="hidden" id="DCCCCXII">DCCCCXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Anastasio</span> III papa 2.</td>
  </tr>
  <tr>
    <td><span class="smcap">Lodovico</span> III Imperadore 12.</td>
  </tr>
  <tr>
    <td><span class="smcap">Berengario</span> re d Italia 25.</td>
  </tr>
</table>

<p>
Mercè del saggio governo del re <i>Berengario</i>
continuò la quiete e pace nel
cuor dell'Italia in questi tempi, perchè
egli sapeva rendersi benevoli gli allora
formidabili Ungheri, trattenendoli dal tornare
in Italia. Duravano solamente gli affanni
nella Campania per le scorrerie dei
Saraceni abitanti presso al fiume Garigliano,
e ne' confini del Piemonte e delle
circonvicine parti, a cagion degli altri Saraceni
spagnuoli che dimoravano in Frassineto.
Tornarono in quest'anno gli Ungheri
a devastar la Sassonia e Turingia.
Ma nella Gallia, dove per tanti anni
addietro i Normanni, peste del genere
umano, aveano riempiute tutte le occidentali
provincie d'incendii, ruberie e
morti, finalmente si cominciò a respirare <span class="fnote">[Gementicens., Hist. lib. 2, cap. 17.]</span>
col ripiego preso di cedere a <i>Rollone</i>,
capo di que' masnadieri, quel tratto
di paese che cominciò ad appellarsi Normandia.
A questo s'indusse <i>Carlo il Semplice</i>
re della Gallia per le istanze de' suoi
baroni. <i>Rollone</i>, con abbracciare la religion
cristiana, e ricevere il santo battesimo,
in cui gli fu mutato il proprio nome
in quello di <i>Roberto</i>, condusse anche il
popolo suo a rinunziare agl'idoli, e diede
principio ad un insigne ducato in quelle
parti. Noi vedremo, nel secolo susseguente,
la lor nazione in grand'auge anche in
Italia. Mancò di vita nel presente anno
<i>Rodolfo I</i> re di Borgogna <span class="fnote">[Hermannus Contract., in Chron.]</span>, e in luogo
di lui assunse il governo di quel regno
<i>Rodolfo II</i> suo figliuolo. Questo principe
ancora si lascierà vedere in Italia da qui
a pochi anni, e farà parlar di sè stesso.
Possedeva il celebre monistero della Nonantola,
secondo l'uso di questi tempi, fra
gli altri monisteri da sè dipendenti, uno
d'essi situato nel distretto di Trivigi,
<span class="pagenum" id="Page_983">[983]</span>
e fondato da <i>Gherardo conte</i> più di cento
anni prima <span class="fnote">[Ughell., Ital. Sacr., tom. 5 in Episcop. Tarvis.]</span>. Nella irruzione degli Ungheri
restò affatto distrutto quel sacro
luogo, e seppellito nelle rovine il sepolcro
de' santi martiri Senesio e Teopompo,
i corpi de' quali ivi riposavano. Ebbe
premura <i>Pietro abbate</i> nonantolano che
questi sacri pegni fossero trasportati a
Nonantola; e una tal traslazione fu fatta
nell'anno presente, come ha il Sigonio <span class="fnote">[Sigonius, de Regno Ital.]</span>
e il catalogo degli abbati nonantolani da
me dato alla luce <span class="fnote">[Antiq. Ital., Dissert. LXVII.]</span>. Leggesi presso
l'Ughelli descritta essa traslazione da un
antico scrittore. Fu questo l'ultimo anno
della vita di <i>Pietro Tribuno</i> doge di Venezia.
Il Dandolo <span class="fnote">[Dandul., in Chron., tom. 12 Rer. Ital.]</span> ripruova l'avere
alcuni scritto ch'egli fu un principe iniquo
e pessimo, e che per gli suoi demeriti
fu ucciso dal popolo, sapendosi da
autentiche scritture aver fatta lega in
lui la benignità colla saviezza, e ch'egli,
dopo aver pacificamente governato il
suo popolo per ventitrè anni e ventitrè
giorni, era di morte naturale mancato.
Per elezione del popolo fu sustituito
in suo luogo <i>Orso Particiaco</i>, ossia <i>Participazio
II</i>, soprannominato Paureta. Inviò
questi da lì a poco alla corte di Costantinopoli
<i>Pietro</i> suo figliuolo a significare
al greco Augusto la promozione
sua. Probabilmente era allora imperadore
<i>Costantino Porfirogenito</i> fanciullo, perchè
in quest'anno morì <i>Alessandro</i> suo
zio. Molte finezze, molti regali ricevette
il veneto giovine; e ornato ancora del
titolo di <i>protospatario</i> se ne tornava tutto
contento a casa, quando sui confini della
Croazia fraudolentemente si trovò preso
da <i>Michele duca</i> di Schiavonia, spogliato
di quanto avea, e consegnato a <i>Simeone
re</i> dei Bulgari. Se volle Orso doge riavere
il figliuolo, fu necessitato a spedire
in Bulgaria <i>Domenico</i> arcidiacono di Malamocco,
che con grandissimi doni il riscattò,
e in benemerito fu dipoi creato
<span class="pagenum" id="Page_984">[984]</span>
vescovo della sua chiesa. Abbiamo dagli
storici greci <span class="fnote">[Curopalata, Simeon Logotheta et alii.]</span> che il suddetto re dei
Bulgari in questo medesimo anno con un
copioso esercito passò ad assediar Costantinopoli;
ma conosciuto che troppo
duro era quell'osso, diede orecchio a chi
trattò di pace; laonde carico d'oro e di
altri regali se ne tornò alle sue contrade.
Trovandosi il <i>re Berengario</i> in Pavia, diede
facoltà, siccome accennai di sopra, a
<i>Resinda badessa</i> del monistero di Posterla
di poter fabbricare castelli, cioè fortezze
nelle ville e tenute del suo monistero <span class="fnote">[Antiquit. Ital., Dissert. XXVI, pag. 467
et 469.]</span>,
<i>cum bertiscis, merulorum propugnaculis,
aggeribus, atque fossatis, omnique argumento,
ad paganorum deprimendas insidias</i>.
Vuol dire per difendersi dalla pessima
generazion degli Ungheri pagani.
Anche nell'anno precedente avea Berengario
accordata una simile facoltà a <i>Pietro</i>
vescovo di Reggio, come costa da altro
suo diploma. Di qua poi venne che
specialmente per la Lombardia più di
prima si cominciarono a fabbricar fortezze,
rocche, torri e castella ben munite
in tal copia, che nel secolo susseguente si
mirava in queste contrade, per così dire,
una selva di questi luoghi forti; ed ogni
signorotto, non che i marchesi, conti ed
altri signori potenti, n'era provveduto.
</p>

<hr />
</div>

<div class="chapter">
<h2 class="hidden" id="DCCCCXIII">DCCCCXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXIII</span>. Indizione <span class="scp">I</span>.</td>
  </tr>
  <tr>
    <td><span class="smcap">Landone</span> papa 1.</td>
  </tr>
  <tr>
    <td><span class="smcap">Lodovico</span> III imperadore 13.</td>
  </tr>
  <tr>
    <td><span class="smcap">Berengario</span> re d'Italia 26.</td>
  </tr>
</table>

<p>
Circa questi tempi succederono delle
rivoluzioni in Sicilia. Quivi signoreggiavano
da gran tempo i Mori, o vogliam
dire i Saraceni africani. Erasi non picciola
parte d'essi ribellata al re dell'Africa
loro signore, e nell'anno 909, per
quanto si raccoglie da una cronica araba <span class="fnote">[Chronic. Arabicum, P. II, tom. 2 Rer. Ital.]</span>,
cacciarono e mandarono in Africa
il governatore ivi messo dal re. In
<span class="pagenum" id="Page_985">[985]</span>
quest'anno fecero loro amira, ossia generale,
Korhab; laonde per domare costoro
fu spedita nell'anno seguente dall'Africa
un'armata navale, ma il figliuolo di Korhab
uscito all'incontro d'essa coll'armata
de' Siciliani, pose la nemica in rotta,
e l'incendiò. Tanto son brevi quelle
memorie, che solamente a tentone si può
dar conto di quegli affari. Credo il Sigonio <span class="fnote">[Sigon., de Regno Ital., lib. 6.]</span>,
seguitato in ciò dal padre Pagi <span class="fnote">[Pagius, ad Annal. Baron.]</span>,
che in quest'anno circa la metà
di ottobre <i>Anastasio III</i> papa terminasse
i suoi giorni. Frodoardo <span class="fnote">[Frodoardus, de Roman. Pontificib.]</span> scrittore di
questi tempi, dopo aver narrata la morte
di papa <i>Sergio III</i>, seguita a dire:
</p>

<div class="poem">
<p><i>. . . . . . . . . Quo rebus ademto</i></p>
<p><i>Humanis, in Anastasium Sacra concinit aula.</i></p>
<p><i>Tertius hoc praesul renitet qui nomine Romae,</i></p>
<p><i>Sedis apostolicae blando moderamine rector,</i></p>
<p><i>Sentiat ut Christum veniae sibi munere blandum.</i></p>
</div>

<p>
In luogo suo fu eletto papa <i>Landone</i>,
a noi solamente noto pel nome, senza
sapersi alcuna azione di lui. Fece in questi
tempi <i>Corrado re</i> di Germania, non
senza ingratitudine, guerra ad <i>Arrigo duca</i>
di Sassonia, che fu padre di <i>Ottone
Augusto</i> il Grande: ma nulla vi guadagnò.
Ebbe maggior fortuna nel regno della
Lorena, di cui s'era impadronito <i>Carlo
il Semplice</i> re di Francia <span class="fnote">[Chronic. breve sancti Galli.]</span>, e ne staccò
almeno l'Alsazia. Nella Cronichetta amalfitana <span class="fnote">[Antiq. Ital., tom. 1, pag. 210.]</span>,
da me data alla luce, noi troviamo
in questi tempi duca d'Amalfi
<i>Mansone</i>, il quale dopo sedici anni di
governo diede l'addio al secolo e si fece
monaco. Nel dì 10 d'agosto dell'anno
presente era in Pavia il re <i>Berengario</i>,
dove donò al monistero delle monache
della Posterla <span class="fnote">[Ibid., Dissert. XI, pag. 587.]</span> una parte del muro di
quella città.
</p>

<p>
<span class="pagenum" id="Page_986">[986]</span>
</p>

<hr />
</div>

<div class="chapter">
<h2 class="hidden" id="DCCCCXIV">DCCCCXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXIV</span>. Indizione <span class="scp">II</span>.</td>
  </tr>
  <tr>
    <td><span class="smcap">Giovanni</span> X papa 1.</td>
  </tr>
  <tr>
    <td><span class="smcap">Lodovico</span> III imperadore 14.</td>
  </tr>
  <tr>
    <td><span class="smcap">Berengario</span> re d'Italia 27.</td>
  </tr>
</table>

<p>
Ci assicura Girolamo Rossi di aver
veduto uno strumento scritto in Ravenna
a' tempi di papa <i>Landone <span class="fnote">[Rubeus, Hist. Ravenn., lib. 5.]</span> nonis februarii,
Indictione secunda</i>. Perciò egli
era vivo nel febbraio dell'anno presente.
Di lui così scrive Frodoardo <span class="fnote">[Frodoardus, de Roman. Pontific.]</span>:
</p>

<div class="poem">
<p><i>Lando dein summam Petri tenet ordine sedem.</i></p>
<p><i>Mensibus hanc coluit sex, ut denisque diebus,</i></p>
<p><i>Emeritus patrum sequitur quoque fata priorum.</i></p>
</div>

<p>
Venne egli perciò a morte in questo
anno, ed ebbe per successore <i>Giovanni X</i>
papa, dianzi arcivescovo di Ravenna, il
quale, siccome apparirà da una sua bolla
che accennerò all'anno 917, prima del
dì 19 di maggio dell'anno presente fu
eletto e consecrato papa, e non già nell'anno
912, come fu d'avviso il cardinal
Baronio <span class="fnote">[Baron., in Annal. Eccl. ad ann. 912.]</span>. La penna satirica di
Liutprando <span class="fnote">[Liutprandus, Hist., lib. 2, cap. 13.]</span> ha sommamente screditata
la memoria ancora di questo Giovanni
romano pontefice. Racconta egli
che <i>Teodora, scortum impudens</i>, madre
di <i>Marozia</i> soprammentovata, ed avola
materna di <i>Alberico</i>, che vedremo a suo
tempo signore o tiranno di Roma, era la
padrona assoluta di Roma, <i>romanae civitatis
non inviriliter monarchiam obtinebat</i>.
Se è vero quanto con tali parole
vuol dire Liutprando, un gran processo
è questo contra della nobiltà e del
popolo di Roma, che tanta possanza lasciava
ad un'impudica femmina. Capitò
a Roma <i>Giovanni</i>, speditovi da Pietro
arcivescovo di Ravenna. Se ne invaghì
Teodora. Venne in quel tempo a morte
il vescovo di Bologna, e Giovanni fu eletto
per successore in quella chiesa. Ma
<i>paulo post ante hujus diem consecrationis</i>
<span class="pagenum" id="Page_987">[987]</span>
venne a morte il suddetto arcivescovo
di Ravenna, e l'ambizioso Giovanni,
per esortazione e mezzo di Teodora, lasciata
andare la chiesa di Bologna, <i>locum
ejus contra sanctorum patrum instituta
sibi usurpavit</i>. Aggiunge Liutprando,
che <i>modica temporis intercapedine, Deo
vocante, qui eum injuste ordinaverat papa,
defunctus est. Theodorae autem Glycerii
mens perversa, ne amasii ducentorum milliarium
intercapedine, quibus Ravenna sequestratur
a Roma, rarissimo concubitu
potiretur, ravennatis hunc sedem archiepiscopatus
coegit deserere, romanumque
(proh nefas) summum pontificium usurpare</i>.
Che Giovanni per gli forti maneggi
di questa femmina fosse trasportato sul
trono di san Pietro, non ho difficoltà a
crederlo. Che fosse anche universalmente
biasimato questo suo passaggio dalla
chiesa di Ravenna a quella di Roma, ne
son più che persuaso. Era contro la disciplina
ecclesiastica de' vecchi tempi. I
canoni, ed anche l'ultimo concilio romano
dell'anno 898 riprovavano tali traslazioni,
per frenare in tal guisa la cupidità
ed ambizione de' vescovi. Ma non si
può già senza ribrezzo ascoltare il cardinal
Baronio, allorchè chiama Giovanni
X <i>pseudopapam, nefarium invasorem,
meretricis viribus Romae pollentem</i>. Non
è già simile l'entrare in una chiesa per
via della simonia, e il farvi passaggio da
un'altra chiesa. Roma aveva allora bisogno
di un papa di gran senno e coraggio.
Tale fu creduto l'arcivescovo di Ravenna,
e in casi di bisogno cedono le
leggi della disciplina ecclesiastica. Ed essendo
stato Giovanni eletto senza scisma,
e riconosciuto dalla Chiesa universale per
legittimo e vero papa, il mettere oggidì
in dubbio il suo pontificato, non dovrebbe
essere permesso, siccome punto che
potrebbe tirarsi dietro delle brutte conseguenze.
Poichè, quanto al dirsi da Liutprando,
che per motivo d'impudicizia
<i>Giovanni</i> fu da Ravenna condotto alla
cattedra di san Pietro, so che chi è avvezzo
a credere piuttosto il male che il bene,
<span class="pagenum" id="Page_988">[988]</span>
anzi truova agevolmente anche nelle azioni
più buone il male, immantenente
lo crederà. Ma non così, chi sa a quante
dicerie del volgo è sottoposta la vita dei
grandi. Attesta lo stesso Liutprando di
aver ricavata questa notizia dalla vita
della suddetta Teodora, <i>ut testatur ejus
vita</i>. Buon testo sicuramente per ispacciar
somiglianti iniquità senza pericolo di
ingannarsi. Da quella vita, ossia da quell'infame
romanzo, avrà anche imparato
Liutprando che <i>poco dopo</i> essere stato
promosso Giovanni all'arcivescovato di
Ravenna, passò al sommo pontificato.
<i>Modica temporis intercapedine</i>, dice egli.
Ora sappia il lettore averci dato Girolamo
Rossi <span class="fnote">[Rubeus, Hist. Ravenn., lib. 5.]</span> degl'indubitati riscontri
che fin dall'anno 905 Giovanni cominciò
a governar la chiesa di Ravenna. <i>Id</i>, scrive
egli, <i>monumenta Ursiani tabularii complura
testantur</i>. Venne egli al romano
pontificato nell'anno presente 914. E
pure l'autor di quella satirica vita, ovvero
Liutprando, ci dice, che non potendo
sofferire l'impudica Teodora la troppa
lontananza del drudo, <i>modica temporis
intercapedine</i>, il fece passare al soglio
pontificio. Come prestar fede ad autori
sì mal informati e sì inclinati alla maldicenza?
Uno strumento e un diploma
abbiamo nella Cronica del monistero di
Volturno <span class="fnote">[Chron. Vulturnense, P. II, tom. 1 Rer. Ital.]</span>, spettanti a Landolfo ed
Atenolfo principi di Benevento e di Capoa.
Il primo fu scritto <i>anno imperii domni
nostri Constantini septimo, et quinto
anno patriciatus domni nostri Landulfi,
necnon et quinto anno domni nostri Athenulfi
principis, mense novembri, tertia
Indictione. Actum Capuae</i>. Se l'indizione
comincia, come io credo, nel settembre,
sono spettanti all'anno presente, e ci conducono
a conoscere che <i>Landolfo</i> era
stato creato <i>patrizio</i> dal greco imperadore
prima della metà di novembre dell'anno
911, e similmente <i>Atenolfo</i> suo
fratello creato collega nel principato.
Veggendo noi parimente mentovati gli
<span class="pagenum" id="Page_989">[989]</span>
anni di <i>Costantino VIII</i> imperatore d'Oriente
in Capoa, viene a confermarsi la
sovranità rimessa in Benevento e Capoa
dall'Augusto greco. Si scorge ancora che
dall'anno 911, e non già dal 912, come
volle il padre Pagi, si cominciarono a
contare gli anni del di lui imperio.
</p>

<hr />
</div>

<div class="chapter">
<h2 class="hidden" id="DCCCCXV">DCCCCXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXV</span>. Indiz. <span class="scp">III</span>.</td>
  </tr>
  <tr>
    <td><span class="smcap">Giovanni</span> X papa 2.</td>
  </tr>
  <tr>
    <td><span class="smcap">Lodovico</span> III imperadore 15.</td>
  </tr>
  <tr>
    <td><span class="smcap">Berengario</span> imperadore 1.</td>
  </tr>
</table>

<p>
Lasciò scritto il Dandolo <span class="fnote">[Dandul., in Chron., tom. 12 Rer. Ital.]</span> che
<i>quarto Conradi</i> (re di Germania) <i>anno</i>
<i>Saraceni Italiam graviter premunt</i>. L'anno
quarto d'esso Corrado correva nel
presente; e però ci si porge fondamento
di credere che in quest'anno i Saraceni,
abitanti presso il Garigliano, facessero
qualche funestissima scorreria nella Campania
e nel ducato romano, e desolassero
le chiese e famiglie degl'infelici Cristiani.
Assai verisimile inoltre è che <i>Giovanni
X</i> papa, uomo di gran mente e cuore,
siccome fra poco il vedremo appellato
dal panegirista di Berengario, prendesse
di qui la risoluzione di crear imperadore
il <i>re Berengario</i>. Da questo passo,
quanto io vo conghietturando, s'era
guardata finora la corte di Roma, perchè
viveva tuttavia l'orbo <i>imperadore
Lodovico</i>, che quantunque nulla s'impacciasse
degli affari d'Italia, e niun conto
di lui facesse Roma e l'Italia, ciò non
ostante, conservava il titolo d'imperadore,
nè i papi amavano di levargli questa
ombra di diritto e di dignità. Ma vinse il
bisogno, e fece mutar sistema. Non si potea
più tollerare l'insolenza e crudeltà
dei Mori del Garigliano, che si divoravano
tutte le rendite delle terre pontificie,
e facevano languire nella povertà i papi
d'allora. Nè Berengario dovea sentirsi
voglia di far delle spese in condurre una
armata allo esterminio di quegl'infedeli,
dando probabilmente per risposta ai
pontefici, che ricorressero per aiuto al
<span class="pagenum" id="Page_990">[990]</span>
loro imperadore in Provenza. Ora Giovanni
papa inviò al re Berengario una
ambasciata con molti regali, pregandolo
di venir a liberar da que' cani gli spolpati
stati della Chiesa, e i circonvicini ancora.
Gli esibì eziandio la corona imperiale,
per maggiormente animarlo all'impresa.
Finora Berengario era stato solamente
re d'Italia, nè avea voluto adoperar
la forza per ottener l'altra corona,
come attesta il suo panegirista, con
dire <span class="fnote">[Anonymus, in Panegyr. Berengarii, lib. 4.]</span>:
</p>

<div class="poem">
<p><i>Summus erat pastor tunc temporis urbe Johannes,</i></p>
<p><i>Officio affatim clarus, sophiaque repletus,</i></p>
<p><i>Atque diu talem meritis servatus ad usum.</i></p>
</div>

<p>
Ebbe ben più conoscenza di questo
papa, Giovanni esso panegirista che non
l'ebbero Liutprando e il cardinal Baronio,
ed ecco come diversamente egli ne
parla, aggiugnendo:
</p>

<div class="poem">
<p><i>Quatenus huic prohibebat opes vicina Charybdis,</i></p>
<p><i>Purpura quas dederat majorum sponte beato,</i></p>
<p><i>Limina qui reserat castis rutilantia, Petro.</i></p>
</div>

<p>
Cioè i vicini Mori il privano delle
terre che la pietà degli antichi imperadori
aveva donato alla Chiesa romana.
Seguita a dire:
</p>

<div class="poem">
<p><i>Dona duci <span class="fnote">[<i>Cioè a Berengario.</i>]</span> mittit, sacris advecta ministris.</i></p>
<p><i>Quo memor extremi tribuat sua jura diei</i></p>
<p><i>Romanis, fovet Ausonias quo numine terras,</i></p>
<p><i>Imperii sumturus eo pro munere sertum;</i></p>
<p><i>Solus et occiduo Caesar vocitandus in orbe.</i></p>
</div>

<p>
Cioè gli manda dei donativi, scongiurandolo
colla memoria del dì del giudizio
di liberar le terre dei Romani, e di rimettere
in essi quella pace ch'egli facea
col suo buon governo godere al resto
dell'Italia, promettendogli la corona imperiale
per questo. Truovo io nell'aprile
di questo anno il re Berengario in Pavia,
ciò apparendo da un bellissimo placito <span class="fnote">[Antiquit. Ital., Dissert. LXXIII.]</span>
quivi tenuto, <i>anno regni domni Berengarii
<span class="pagenum" id="Page_991">[991]</span>
regis, Deo propitio, vigesimo octavo, mense
aprilis, Indictione tertia.</i> Che v'intervenisse
lo stesso re, l'abbiamo dalle prime
parole, che son queste: <i>Dum in Dei
nomine in Viridario juxta palacio domni
regis hujus ticinensis, ubi domnus Berengarius
gloriosissimus rex praeerat, et suum
generalem tenebat placitum</i>, ec. È per altro
riguardevole quel placito per la notizia
ch'esso ci porge, come <i>Radaldo illustre
conte e marchese</i> (non so di qual
marca) godeva in benefizio una parte dei
beni del monistero di san Colombano di
Bobbio, per concessione dei re, i quali
pagavano e ricompensavano allora con
iscandalo i servigi dei loro uffiziali colla
roba delle chiese: il che si praticava in
molti paesi cristiani. Non contento di ciò,
aveva anche occupata una corte appellata
Barbada, benchè spettante alla parte
riserbata all'abbate e ai monaci per
loro sostentamento. Ne fece querela <i>Teodelassio
abbate</i>, e fu sentenziato che gli
fosse restituita la sua corte. Leggesi medesimamente
presso il Campi <span class="fnote">[Campi, Istor. di Piacenza, tom. 1. Apped.]</span> un diploma
dato dal re Berengario in questo
stesso anno, <i>VII kalendas augusti</i>. <i>Actum
in Sinna.</i> Che luogo sia questo, nol so.
Un altro ancora vien rapportato dall'Ughelli <span class="fnote">[Ughell., Ital. Sacr., tom. 4, in Episcop. Bergomens.]</span>,
dato <i>kalendis septembris</i> del
medesimo anno. <i>Actum cucte Curciano.</i>
Neppur questa so io dir dove fosse. Seguita
poi a dire il panegirista che Berengario,
intesa ch'ebbe l'ambasciata e volontà
del papa, si diede a raunar l'armata
per portarsi a prendere l'imperial
corona, ed impiegarsi in servigio di lui:
</p>

<div class="poem">
<p><i>Talibus evictus precibus, jubet agmina regni,</i></p>
<p><i>Queis cum bella tulit, queis cum sacra munera pacis</i></p>
<p><i>Affore, quae tanti gressum comitentur honoris.</i></p>
</div>

<p>
Disposte le cose, Berengario si mise
in viaggio alla volta di Roma. Un rozzo
<span class="pagenum" id="Page_992">[992]</span>
placito, già accennato dal Fiorentini e da
me poi dato alla luce <span class="fnote">[Antiquit. Ital., Dissert. X.]</span>, ci fa vedere fin
dove egli fosse giunto nel dì 10 di novembre,
cioè fuori di Lucca. Fu scritta
quella carta originale, da me avuta sotto
gli occhi, <i>anno regni domni Berengarii regis,
Deo propitio, vigesimo octavo, decimo
die mensis novembris, Indictione quarta</i>,
cioè nell'anno presente, essendo cominciata
nel settembre <i>l'indizione quarta</i>.
Le prime parole del placito son queste,
concepute con istile del secolo d'oro
della latinità: <i>Dum domnus Berengarius
serenissimus rex pro timore Dei et statum
omniumque sanctarum Dei ecclesiarum
electorum populo hic italicis abitantibus,
animaeque suae mercedem justitiam
adimplendam partibus Romam iret, cumque
pervenisset infra Tuscia foris hanc urbem
Luca</i>, ec. Sicchè per tempo scorgiamo
non sussistere l'opinione del Sigonio e
del Baronio, che tennero conferita la corona
dell'imperio ad esso Berengario
nel settembre dell'anno presente. E che
egli fosse coronato imperadore nel dì
del santo Natale dell'anno presente, ne
son io persuaso per le ragioni che addurrò
qui sotto. Tuttavia perchè il panegirista
di Berengario differisce la coronazione
romana di Berengario sino alla
ventura Pasqua, anch'io mi riserbo di
parlarne all'anno seguente. Abbiamo
poi dalla Cronica arabica cantabrigense <span class="fnote">[Chron. Arab. P. II, tom. 1, Rer. Ital.]</span>
che in Sicilia nell'anno presente,
oppure nel seguente, <i>primo die mensis
januarii egressa classis Benkorhab</i> (probabilmente
ribello del re dei Saraceni
africani) <i>adversus Romaeos</i> (cioè contra
de' Greci) <i>in loco, Halayanah dictum,
periit in mari</i>. Sicchè una fiera tempesta
mandò a male con quella flotta tutti i
disegni di quegl'infedeli.
</p>

<p>
<span class="pagenum" id="Page_993">[993]</span>
</p>

<hr />
</div>

<div class="chapter">
<h2 class="hidden" id="DCCCCXVI">DCCCCXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXVI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Giovanni</span> X papa 2.</td>
  </tr>
  <tr>
    <td><span class="smcap">Berengario</span> imperadore 2.</td>
  </tr>
</table>

<p>
Se vogliamo fidarci del panegirista di
<i>Berengario</i>, questo principe, accostandosi
la festa della resurrezione del Signore
(che nel presente anno cadde nel dì 24
di marzo), s'incamminò verso Roma a
prendere la corona dell'imperio, secondo
il concerto fatto con <i>papa Giovanni</i>.
Si legge con piacere descritta da esso
panegirista <span class="fnote">[Anonym., in Panegyr. Berengar., lib. 4.]</span> quella magnifica funzione.
All'udir che s'avvicinava alla regal città
il futuro imperadore, uscì il senato e
popolo con tutte le scuole delle diverse
nazioni che si trovavano in Roma, Greci,
Sassoni, Franzesi e simili, portando
le lor bandiere ed insegne. In cima a
quelle dei Romani si vedevano teste finte
di fiere, cioè di lioni, lupi e draghi:
</p>

<div class="poem">
<p><i>. . . . Namque prius patrio canit ore senatus,</i></p>
<p><i>Praefigens sudibus rictus sine carne ferarum.</i></p>
</div>

<p>
Tutti cantavano nella lor lingua le
lodi di Berengario. Gli ultimi della processione
erano i nobili giovani romani,
fra i quali Pietro fratello del papa, e il
figliuolo di Teofilatto console, i quali,
dopo aver baciato i piedi a Berengario,
gli diedero il ben venuto, e il complimentarono
a nome della città. Stava il
sommo pontefice Giovanni sulle scalinate
di san Pietro, vestito degli abiti pontificali,
col clero, aspettando il principe
che veniva fra l'immensa calca del popolo
sopra bianca chinea a lui inviata
dal papa. Smontò Berengario, e, al salire
delle scalinate, alzossi dal faldistorio papa
Giovanni, e seguì fra loro con baci e
toccamento di mani un festoso abbracciamento.
Stavano chiuse le porte della
basilica vaticana, nè si aprirono finchè
Berengario non ebbe giurato di confermare,
creato che fosse imperadore, tutti
quanti gli stati e beni che la pia munificenza
<span class="pagenum" id="Page_994">[994]</span>
degli antichi imperadori avea donato
alla Chiesa romana. Fatte le preghiere
al sepolcro di san Pietro, passò il
principe al palazzo lateranense, dove gli
era apprestata una lauta cena. L'entrata
sua pare che succedesse nel sabbato santo.
Venuto poi il solennissimo giorno di
Pasqua di resurrezione, procederono
papa Giovanni e Berengario alla basilica
vaticana, superbamente addobbata, fra
gli strepitosi viva dell'innumerabil popolo.
Quivi fu unto, quivi fu coronato imperador
de' Romani <i>Berengario</i> con corona
d'oro, ornata di gemme; furono cantate
le acclamazioni votive del clero e popolo;
e intimato il silenzio, fu letto ad alta
voce il diploma, con cui il novello Augusto
conservava alla Chiesa romana e
ai sommi pontifici tutti gli stati e beni
ad essa conceduti da' suoi predecessori,
coll'intimazione delle pene contra chiunque
ne turbasse il possesso e dominio ai
successori di san Pietro. Ciò fatto, Berengario
esercitò la sua pia magnificenza
con superbissimi regali d'armi, vesti
e corone d'oro, tempestate di gemme,
non solamente alla basilica di san Pietro,
ma anche all'altre della città, e, come si
può credere, anche al papa, al clero, al
senato e ai militi di Roma. In tale occasione
ancora gran copia di moneta si
gittava al popolo, siccome ho io dimostrato
altrove <span class="fnote">[Antiquit. Ital., Dissert. III, pag. 108.]</span>. E qui l'anonimo poeta
termina il panegirico di Berengario,
con invitare i giovani poeti a cantare il
resto delle azioni di questo nuovo imperadore:
</p>

<div class="poem">
<p><i>Et post imperii diadema resumite laudes.</i></p>
</div>

<p>
Adriano Valesio, che fu il primo a
trar dalle tenebre questo poema istorico,
prezioso frammento per la storia dello
scuro secolo presente, fu di parere che il
poeta fosse contemporaneo di Berengario.
Ma, all'osservare ch'egli ha preso qualche
abbaglio in punti importanti di storia,
de' quali dovrebbe essere stato meglio
<span class="pagenum" id="Page_995">[995]</span>
informato chi rappresenta sè stesso
poeta vecchio sul fine, non so io farmi
a credere ch'egli, vivente Berengario,
componesse quel poema. Parrà intanto
inverisimile che dopo la morte di Berengario
alcuno avesse intrapresa questa
fatica. Pure non è fuori dei limiti del possibile
che Berengario suo nipote, divenuto
poi re d'Italia, si prendesse la cura di
far tessere le lodi dell'avolo Augusto.
</p>

<p>
Ha già provato il padre Pagi con sode
ragioni non sussistere l'opinione di
chi riferì al settembre dell'anno precedente
la coronazione romana di Berengario.
Altre pruove ne ho addotte anche
io di sopra, siccome pure nelle Antichità
italiane <span class="fnote">[Antiquit. Ital., Dissert. LVI.]</span>. Che poi seguisse nel dì di Pasqua
dell'anno presente quella maestosa
funzione, dovrebbe a noi bastare la chiara
asserzione della Cronica casauriense <span class="fnote">[Chron. Casauriense, P. II, tom. 2 Rer. Ital.]</span>
e del panegirista suddetto, che così
ne scrive <span class="fnote">[Anonymus, in Panegyrico Berengarii.]</span>:
</p>

<div class="poem">
<p><i>Mox crocei mundum lampas phoebea quadrigis</i></p>
<p><i>Luce, Deus qua factus homo processit ab antro</i></p>
<p><i>Tumbali, perflat......</i></p>
</div>

<p>
Tuttavia son io persuaso che non
nella Pasqua dell'anno presente, ma nel
Natale dell'anno precedente, Berengario
fosse innalzato al trono imperiale. Ne
addurrò le pruove all'anno 921 e 924.
Intanto, dopo aver noi veduto ch'egli
era in Toscana nel dì 10 di novembre,
incamminato alla volta di Roma, non
pare che dovesse tardar tanto ad arrivarvi,
e che piuttosto nel Natale egli avesse
conseguito il diadema imperiale.
Nè già dice il Fiorentini ch'egli seguitasse
sino al marzo dell'anno 916 ad
essere chiamato re, ma solamente dice
che nel marzo si comincia a trovar memoria
dell'imperio suo nelle carte di
Lucca. Abbiam detto essere stato uno
dei motivi, per gli quali fu promosso Berengario
alla corona imperiale, il bisogno
del suo aiuto per isterminare i Saraceni
<span class="pagenum" id="Page_996">[996]</span>
dal Garigliano. Leone Ostiense <span class="fnote">[Leo Ostiensis, Chron., lib. 1, cap. 52.]</span>
fece credere al Sigonio, al Baronio e ad
altri che questa gloriosa impresa seguisse
nell'anno 915, correndo il mese di
agosto. Ma o egli fallò, o è scorretto il
suo testo. Per confessione sua, il principale
influsso per distruggere quel nido di
assassini venne da papa Giovanni X, <i>qui
ex episcopatu ravennate triennio ante romanam
sedem invaserat</i>. Solamente in
quest'anno ebbe principio il <i>terzo anno</i>
del pontificato d'esso papa Giovanni; e
però in questo dee essere succeduto
l'esterminio di quegl'infedeli. Lupo protospata <span class="fnote">[Protospata, in Chronico, tom. 5 Rer. Ital.]</span>
l'attestò anch'egli, scrivendo:
<i>Anno DCCCCXVI exierunt Agareni de Gariliano</i>.
Ora abbiamo da Liutprando <span class="fnote">[Liutprandus, Hist., lib. 2, cap. 14.]</span>
e dal suddetto Ostiense che Giovanni
papa, premendogli forte di snidare dal
Garigliano i Saraceni, fin qui creduti invincibili,
spedì alla corte imperiale di
Costantinopoli per ottenere un'armata
navale, la qual chiudesse la via del mare
a quella canaglia, e impedisse i soccorsi
che poteano sperare dall'Africa. Trasse
in lega Landolfo principe di Benevento e
di Capoa, <i>Gregorio duca</i> di Napoli <i>e Giovanni
duca</i> di Gaeta, a' quali due ultimi
Niccolò patrizio, soprannominato Picingli,
generale dei Greci, portò l'onore del
patriziato. Che anche l'imperador Berengario
contribuisse non poche forze per
quell'impresa, si può lecitamente conghietturare,
e massimamente scrivendo
l'Ostiense che papa Giovanni <i>una cum
Alberico marchione, cum valida pugnatorum
manu</i>, volle in persona intervenirvi,
per maggiormente animare il popolo cristiano.
Già dicemmo che <i>Alberico</i> era
marchese di Camerino, e, secondo le apparenze,
anche duca di Spoleti, e però
vassallo di Berengario. Par credibile che
egli guidasse le truppe date dall'imperadore;
e da Liutprando sappiamo che le
genti di <i>Camerino</i> e di <i>Spoleti</i> non mancarono
a quella gloriosa spedizione. Diviso
<span class="pagenum" id="Page_997">[997]</span>
questo fiorito esercito, da due bande
strinse i Saraceni, tenendo forte l'assedio
o blocco per tre mesi: tempo che bastò
ad affamar que' Mori, i quali non potendo
più reggere, attaccato il fuoco a tutte
le lor case ed arnesi, sbucarono impetuosamente
fuori de' loro recinti, e scapparono
chi qua chi là per le montagne e
selve vicine. Ma gl'inseguirono con tal
diligenza ed ostinazione i Cristiani, che
di coloro niuno vi rimase che non fosse
o ucciso, o preso vivo, o fatto schiavo.
Per questa gloriosa impresa incredibile
fu il gaudio dei fedeli di Cristo in Roma
e negli altri circonvicini paesi, e lode ne
riportò papa Giovanni, tuttochè non a
tutti paresse proprio che un vicario di
Cristo pacifico si portasse in persona ad
assistere a quella sanguinosa danza, e
desse egli il primo un esempio di praticar
lo stesso ad altri. Intanto l'imperador
Berengario venne da Roma verso la
Lombardia. Un suo diploma presso il
Margarino <span class="fnote">[Margarinius, Bullar. Casinens., tom. 2, pag. 40.]</span> fu dato <i>VIII kalendas junii,
anno Domini DCCCCXVI, domni vero
Berengarii serenissimi regis XXIX, imperii
autem sui primo, Indictione IV. Actum
curte Sina</i>: luogo a me ignoto. In esso
concede a <i>Berta</i> dilettissima figliuola sua,
e badessa dell'insigne monistero di santa
Giulia di Brescia, la facoltà di fabbricare
un castello sulla riva del Ticino, <i>cum
bertiscis, spizatis, turribus, et merulorum
propugnaculis, fossatis, atque aggeribus,
omnibusque argumentis eidem castello necessariis</i>.
Il timore degli Ungheri, siccome
dissi, facea prendere queste precauzioni
agli Italiani. Un altro suo diploma
in favore di <i>Pietro vescovo</i> d'Arezzo e
della sua chiesa, da me pubblicato <span class="fnote">[Antiq. Ital., Dissert. XVII.]</span>, si
vede dato <i>X kalendas junii</i> coll'altre sopra
riferite note, e in fine <i>Actum in civitate
Ravenna</i>. Nella Cronica arabica cantabrigense <span class="fnote">[Chron. Arabicum, P. II, tom. 1 Rer. Ital.]</span>
è notato sotto quest'anno
che i Siciliani deposero Benkorhab, e il
mandarono in Africa, dove egli e il figliuolo
<span class="pagenum" id="Page_998">[998]</span>
morirono. Pare che costui si fosse
sollevato in Sicilia contra del re de' Mori,
e che preso ed inviato in Africa, pagasse
colla testa la pena della sua ribellione.
Spedì il re africano nel mese d'agosto
dell'anno presente una potente armata
navale in Sicilia per estinguere quel fuoco,
il quale verisimilmente fu cagione
che in questi tempi la nazione saracenica
da quelle parti non infestasse l'Italia.
</p>

<hr />
</div>

<div class="chapter">
<h2 class="hidden" id="DCCCCXVII">DCCCCXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXVII</span>. Indizione <span class="scp">V</span>.</td>
  </tr>
  <tr>
    <td><span class="smcap">Giovanni</span> X papa 4.</td>
  </tr>
  <tr>
    <td><span class="smcap">Berengario</span> imperadore 3.</td>
  </tr>
</table>

<p>
Giacchè non si può saper l'anno
preciso della morte di <i>Adalberto II</i> duca
e marchese di Toscana, il Sigonio, il Contelori
ed altri per coniettura l'hanno assegnata
all'anno presente. Però in questo
ne fo menzione anch'io. Mancò di vita
questo rinomatissimo principe, come s'ha
dal suo epitaffio, tuttavia esistente in Lucca,
e rapportato dal Fiorentini <span class="fnote">[Fiorentini, Memor. di Matilde, lib. 3.]</span>,
</p>

<p class="center">
IN SEXTO DECIMO SEPTEMBRE NOTANTE CALENDAS.
</p>

<p>
Secondo le conietture da me addotte
nelle Antichità estensi <span class="fnote">[Antichità Estensi, P. I, cap. 22.]</span>, da lui discese
la nobilissima casa d'Este. Un passo scorretto
di Liutprando è stato cagione che
di questo ricchissimo e glorioso principe
abbiano parlato con discredito molti
moderni scrittori, e principalmente il
cardinal Baronio. Favellando esso storico
di Marozia nobilissima romana, ch'egli
ci vuol far credere donna prostituta,
scrive <span class="fnote">[Liutprandus, Hist., lib. 2, cap. 13.]</span> ch'essa <i>ex Alberto marchione
Albericum (genuit) qui nostro post tempore
romanae urbis principatum usurpavit</i>. Ma
Adalberto, dimorante in Toscana, nulla
ebbe che far con Marozia abitante in
Roma. In vece di <i>Adalberto</i>, Liutprando
scrisse <i>ex Alberico marchione</i>; e lo può
scorgere il lettore stesso in osservar
quest'altre parole del medesimo autore,
<span class="pagenum" id="Page_999">[999]</span>
dove dice <span class="fnote">[Liutprandus, Hist., lib. 3, cap. 12.]</span>: <i>Habuerat Marozia filium
nomine Albericum, quem ex Alberico marchione
ipsa genuerat</i>. E l'antico scrittore
della Cronica di Farfa <span class="fnote">[Chron. Farfens., P. II, tom. 2 Rer. Ital.
Anonymus Salernitanus, Paralipomen., Part. II,
tom. 2 Rer. Ital.]</span>, che ebbe davanti
agli occhi quella di Liutprando,
anch'egli scrive che <i>Marotia ex Alberico
marchione habuit Albericum, qui post
ejusdem urbis accepit principatum</i>. Altre
pruove di questa verità io tralascio,
ristringendomi a dire che s'hanno da
cassare alcune partite non sussistenti
della penna del cardinal Baronio e d'altri
contra la memoria del duca Adalberto II,
non verificandosi neppure ch'egli avesse
mano nell'elezione de' papi, come pensa
il cardinale suddetto, il quale disavvedutamente
ancora ci rappresentò <i>Alberico</i>
principe di Roma, nato da esso <i>Adalberto
II</i> e da <i>Teodora</i> sorella di Marozia,
quando è fuor di dubbio che il giovane
Alberico fu figliuolo di <i>Alberico</i> marchese
e di Marozia patrizia romana. Ebbe questo
duca Adalberto II per moglie <i>Berta</i>,
figliuola di <i>Lottario re</i> della Lottaringia,
ossia dell'antica Lorena, che gli procreò
tre figliuoli, cioè <i>Guido, Lamberto ed
Ermengarda</i>. Essendo mancata di vita
Gisla, figliuola dell'imperador Berengario,
moglie di <i>Adalberto marchese d'Ivrea</i>,
fu essa Ermengarda presa per moglie da
esso marchese d'Ivrea. Dopo la morte
del duca Adalberto nel ducato della Toscana,
per attestato di Liutprando <span class="fnote">[Liutprandus, Hist., lib. 2, cap. 15.]</span>,
<i>filius ejus Wido a Berengario rege marchio
patris loco constituitur</i>. Sicchè <i>Guido</i>,
se in quest'anno morì suo padre, cominciò
a governare il ducato della Toscana.
</p>

<p>
Secondochè riferisce il Browero <span class="fnote">[Browerus, Antiquit. Fuldens., pag. 284.]</span>,
fu in questi tempi spedita da papa <i>Giovanni
X</i> una bolla ad <i>Aicone abate</i> di
Fulda in Germania. Essa è data <i>XIIII kalendas
junii, anno, Deo propitio, pontificatus
domni Johannis summi pontificis et
universalis decimi papae in sacratissima
<span class="pagenum" id="Page_1000">[1000]</span>
sede beati Petri apostoli quarto, imperante
domno pissimo augusto, a Deo coronato
magno imperatore, anno secundo, et patriciatus</i>
(se pur non ha da dire, come io
credo, <i>post consolatum</i>) <i>anno secundo, Indictione
quinta.</i> Ecco lo stile osservato anche
sotto gli antichi imperadori sovrani
di Roma. Dalla Cronica casauriense <span class="fnote">[Chronic. Casauriense, P. II. tom. 2 Rer. Ital.]</span>
impariamo, che nell'anno presente l'augusto
Berengario dovette portarsi a Camerino,
da dove andò poi a visitare
l'insigne monistero di san Clemente di
Casauria fondato da Lodovico II imperadore.
Quivi confermò i privilegii a quel
sacro luogo. Il diploma è dato <i>XII kalendas
novembris, anno dominicae Incarnationis
nongentesimo septimodecimo, domni
vero Berengarii piissimi regis vicesimo
octavo, imperii autem sui secundo, Indictione
quinta. Actum in Piscaria. L'indizione
quinta</i> (quando non fosse stato
scritto nell'originale VI piuttosto che V)
qui corre sino al fine dell'anno: il che è
cosa rara. Ma forse quel documento contien
dei difetti, non sussistendo che in
quest'anno corresse l'anno XXVIII del
regno di Berengario, come stampò il
padre Dachery, ma si bene l'anno XXX.
Il Valesio <span class="fnote">[Valesius, in Notis ad Panegyr. Berengar.]</span>, in citar questo diploma,
scrisse <i>anno tricesimo</i>, probabilmente correggendo
l'errore del testo. Però si può
anche dubitar dell'indizione. Se non si
opponessero le ragioni addotte nell'anno
precedente, questo trovarsi Berengario a
a Pescara mi avrebbe fatto dubitare che
l'esterminio de' Saraceni piuttosto in questo
che in quell'anno fosse succeduto. E
a persuaderlo potrebbe ancora concorrere
la stessa Cronica casauriense, se
fosse vero che <i>Ittone abbate</i> casauriense
avesse dato principio al suo governo
nell'anno 916, come vien preteso nella
stampa d'essa Cronica; perchè ivi è scritto
che a' tempi di questo abbate i Saraceni
diedero un fierissimo sacco al monistero
di Casauria, e distrussero tutte le castella
e i poderi di quel sacro luogo. Ma non
<span class="pagenum" id="Page_1001">[1001]</span>
si può con sicurezza attenere in questo
ai racconti di quello scrittore. Appartiene
parimente all'anno presente un diploma
del medesimo imperadore, ch'io già pubblicai <span class="fnote">[Antiquit. Ital., Dissert. VII.]</span>.
Conferma egli a Berta sua
figliuola, che abbiam già veduta badessa
del monistero di santa Giulia di Brescia,
il monistero di san Sisto di Piacenza
con tutti i suoi beni, secondo gli abusi
di que' tempi. Fu dato quel diploma
<i>VI kalendas septembris, anno dominicae
Incarnationis DCCCCXVI, domni vero
Berengarii piissimi regis XXXVIII, imperii
autem sui secundo, Indictione V.
Actum in curte Sinna.</i> Ma l'<i>Indizione V</i>
mostra l'anno <i>DCCCCXVII</i>. Forse qui il
cancelliere si servì dell'anno pisano. Ma
neppure in questo documento dovrebbe
essere l'anno XXXVIII del regno, essendo
fuor di dubbio che allora correva l'anno
XXX. Si vede qui che allora <i>Odelrico
marchese</i> era <i>conte del sacro palazzo</i>.
Questo personaggio il revedremo fra
poco. Per quanto abbiamo dalla Cronica
arabica <span class="fnote">[Chronicon Arabicum, P. II, tom. I Rer.
Ital.]</span> sopraccitata, già spedito dall'Africa
con un'armata navale <i>Abusaid
Aldaiph</i> in Sicilia, nel dì 28 di settembre
ebbe maniera di entrare in Palermo. Poscia
nel dì 17 d'ottobre <i>foedus percusserunt
Siculi cum Ben-Ali Vava Assaario
contra Abusaid Aldaiph, et obsessa est Panormus
sex menses, et defecit in ea sal,
ita ut salis uncia duobus tarenis vendi
coeperit</i>. Si vede che tuttavia durava la
ribellion dei Mori in Sicilia contro il re
loro, e i Siciliani tenevano coi ribelli.
</p>

<hr />
</div>

<div class="chapter">
<h2 class="hidden" id="DCCCCXVIII">DCCCCXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXVIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Giovanni</span> X papa 5.</td>
  </tr>
  <tr>
    <td><span class="smcap">Berengario</span> imperadore 4.</td>
  </tr>
</table>

<p>
Benchè molti sieno gli scrittori sì
antichi che moderni, i quali riferiscono
all'anno seguente la morte di <i>Corrado</i>
re di Germania, pure Epidanno <span class="fnote">[Epidannus, in Chron.]</span>, Ermanno
<span class="pagenum" id="Page_1002">[1002]</span>
Contratto <span class="fnote">[Hermann. Contractus, in Chron.]</span> ed altri <span class="fnote">[Marian. Scottus, in Chronico et alii.]</span> storici,
seguitati in ciò dal padre Pagi, dall'Eccardo
e da altri moderni, la mettono accaduta
nell'anno presente, prima del Natale
del Signore. Fu principe di gran valore,
e di non minor prudenza e pietà.
Contra degli Ungheri ebbe più volte da
sfoderar la spada, e continuò la guerra
contro di <i>Arrigo duca</i> di Sassonia, chiamato
dagli storici, per distinzione dagli
altri Arrighi, l'<i>Aucupe</i>, cioè l'Uccellatore.
Pure, venuto a morte, anteponendo l'amore
del pubblico bene alle private sue
passioni, egli fu che consigliò ai principi
del regno germanico di eleggere per suo
successore lo stesso Arrigo, principe ben
meritevole di quella dignità <span class="fnote">[Continuator Rheginonis, in Chronico.]</span>. A questo
fine gl'inviò lo scettro, la corona e gli
altri ornamenti reali. Da un diploma, da
me dato alla luce <span class="fnote">[Antiquit. Italic., Dissert. XXXVI.]</span>, apprendiamo che
l'<i>imperador Berengario</i> si trovava in Pavia
nel dì 20 d'aprile dell'anno presente,
dove confermò ai canonici di Padova i
lor privilegii e beni. Leggonsi ivi queste
note: <i>Data XII kalendas maii, anno dominicae
Incarnationis DCCCCXVII; domni
vero Berengarii piissimi regis XXXVI,
imperii anno III, Indictione VI. Actum
civitate Papiae.</i> Ma si dee scrivere <i>anno
DCCCCXVIII</i>, seppure non si vuol ricorrere
all'anno pisano: il che difficilmente
m'induco io a credere. Son guasti
ancora gli anni del regno, perchè allora
era in corso l'<i>anno XXXI</i>. Ho io parimente
pubblicato <span class="fnote">[Ibid., Dissert. IX.]</span> un bel placito, tenuto in Milano
<i>anno imperii domni Berengarii imperatoris
tercio, mense aprilis, Indictione VI</i>,
cioè nell'anno presente. Il suo principio è
questo: <i>Dum in Dei nomine civitate Mediolani,
curte ducati in laubia ejusdem curtis
in judicio resideret Berengarius nepus
et missus domni et gloriosissimi Berengarii
serenissimi imperatoris avio et senior
ejus, qui in comitatu mediolanense ab
<span class="pagenum" id="Page_1003">[1003]</span>
ipso imperatore missus esset constitutus,
tamquam comes et missus discurrens</i>, ec.
Questo <i>Berengario</i> era figliuolo di <i>Adalberto
marchese</i> d'Ivrea, e di <i>Gisla</i> figliuola
dell'Augusto Berengario. Noi il vedremo
a suo tempo re d'Italia. La <i>corte del
ducato</i>, che si vede in Milano, significa il
palazzo, dove solevano abitare i duchi. In
altre città s'incontra la <i>corte ducale</i>, che
vuol dire lo stesso. Le carte poi di questi
tempi ci fanno vedere in Roma e nel
suo ducato molti nobili che insieme sono
appellati <i>consoli e duchi</i>, siccome ho mostrato
altrove <span class="fnote">[Antiq. Ital. Dissert. V, pag. 161 et seq.]</span>: probabilmente <i>consoli</i>,
perchè membra del senato romano, il
quale tuttavia durava; e <i>duchi</i>, perchè
governatori di qualche città. Riuscì in
quest'anno, oppure nel seguente, ai Siciliani
e Mori ribelli <span class="fnote">[Chron. Arab., P. II, tom. 1, Rer. Ital.]</span> di costringere alla
resa nel dì 12 di marzo la città di Palermo
dopo sei mesi d'assedio, con lasciare
la libertà al presidio africano. Salem
fu creato Amira, ossia governator
generale della Sicilia. E sul fine dell'anno
venne fatto ai Mori di occupare anche la
città di Reggio in Calabria.
</p>

<hr />
</div>

<div class="chapter">
<h2 class="hidden" id="DCCCCXIX">DCCCCXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXIX</span>. Indizione <span class="scp">VII</span>.</td>
  </tr>
  <tr>
    <td><span class="smcap">Giovanni</span> X papa 6.</td>
  </tr>
  <tr>
    <td><span class="smcap">Berengario</span> imperadore 5.</td>
  </tr>
</table>

<p>
È involta in un gran buio per questi
tempi la storia d'Italia, non restando nè
storie nè atti per gli quali si venga in
cognizione di quel che operarono i papi,
l'imperadore e gli altri principi d'Italia.
Ci ha nulladimeno conservata Liutprando <span class="fnote">[Liutprandus, Hist., lib. 2, cap. 15.]</span>
una notizia che mi sia lecito di
riferire all'anno presente. Cioè che nacquero
dissensioni fra l'imperador <i>Berengario</i>
e <i>Guido duca</i> di Toscana; che
questi insieme colla duchessa <i>Berta</i> sua
madre fu preso e messo in prigione in
Mantova. Ma che non potendo Berengario
cavar dalle mani dei governatori fedeli
ad essa Berta le città e castella della
<span class="pagenum" id="Page_1004">[1004]</span>
suddetta Toscana, rimise in libertà Guido
e la madre. <i>Bertha autem</i> (sono le
sue parole) <i>Adalberti uxor cum Widone
filio post mariti obitum, minoris non facta
est, quam vir suus, potentiae. Quae tum
calliditate et muneribus, tum hymenaei
exercitio dulcis, nonnullos sibi fideles effecerat.</i>
Ma se Liutprando vuol tutte le
principesse d'allora donne prostitute,
senza che i mariti se ne alterassero punto,
ci è ben permesso di ripetere ch'egli
era una mala lingua, nè merita fede la
satira sua. In età almeno di sessanta
anni si trovava Berta in questi tempi; e
questo autore è dietro a farci vedere
ch'ella adescasse amanti e fedeli colle sue
dissolutezze. Seguita poi a dire: <i>Unde
contigit, ut dum paulo post a Berengario
simul cum filio caperetur, et Mantuae in
custodia teneretur, suas civitates et castella
omnia Berengario minime reddiderit,
sed firmiter tenuerit, eamque postmodum
de custodia simul cum filio liberavit.</i>
Null'altro sappiamo che questo poco di
quell'avvenimento, con ignorarne i motivi
e la maniera, con cui la duchessa
Berta e Guido suo figliuolo restarono
presi dall'Augusto Berengario. Circa questi
medesimi tempi <i>Landolfo</i> ed <i>Atenolfo
II</i> principi di Benevento e di Capoa
ebbero guerra coi Saraceni, e l'ebbero
ancora coi Greci padroni di Bari e di
altre città. L'autore della Cronica di
Volturno <span class="fnote">[Chron. Vulturnense, P. II, tom. 1 Rer. Ital.]</span> cel fa sapere con queste
parole: <i>Ilis temporibus supradicti principes
multa cum Saracenis et Graecis certamina
habuerunt; sed Dei misericordia
victoriam acceperunt.</i> In Sicilia, per attestato
della Cronica arabica <span class="fnote">[Chron. Arab., P. II, tom. 1 Rer. Ital.]</span> sul fine
di quest'anno, o pur nel seguente, si fece
tregua fra Salem governator moro e il
popolo di Taormina: dal che scorgiamo
che duravano le turbolenze in quell'isola,
e vedremo che per molto tempo ancora
tennero in esercizio le forze del
sultano dei Mori, il quale intanto raunò
<span class="pagenum" id="Page_1005">[1005]</span>
un possente esercito per mare e per terra,
senza che si conosca, se per ispedirlo
in Sicilia, o pur verso altra parte. Sotto
quest'anno scrive Frodoardo: <span class="fnote">[Frodoardus, in Chron., tom. 2 Rer. Franc.
Du-Chesne.]</span> <i>Hungari
Italiam, partemque Franciae, regnum
scilicet Lotharii, depraedantur.</i> Da alcuna
altra storia non abbiamo notizia di questa
incursione degli Ungheri in Italia.
Pure si può credere. Stavano i popoli
della Lombardia circa questi tempi in
continua apprensione della venuta di
questi cani. Ho io renduta pubblica la
preghiera <span class="fnote">[Antiq. Ital., Dissert. I.]</span> che allora quel di Modena
faceva a san Geminiano suo protettore,
acciocchè egli intercedesse da Dio,
</p>

<div class="poem">
<p><i>Ut hoc flagellum, quod meremur miseri,</i></p>
<p><i>Coelorum Regis evadamus gratia.</i></p>
<p><i>Nam doctus eras Attilae temporibus</i></p>
<p><i>Portas pandendo liberare subditos.</i></p>
<p><i>Nunc te rogamus, licet servi pessimi,</i></p>
<p><i>Ab Ungarorum nos defendas jaculis.</i></p>
</div>

<p>
Leggonsi ancora altri versi per incitare
il popolo a far buona guardia in
que' calamitosi tempi.
</p>

<hr />
</div>

<div class="chapter">
<h2 class="hidden" id="DCCCCXX">DCCCCXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXX</span>. Indiz. <span class="scp">VIII</span>.</td>
  </tr>
  <tr>
    <td><span class="smcap">Giovanni</span> X papa 7.</td>
  </tr>
  <tr>
    <td><span class="smcap">Berengario</span> imperadore 6.</td>
  </tr>
</table>

<p>
Ricavasi da un diploma, da me dato
alla luce <span class="fnote">[Ibid., Dissert. LXIII.]</span>, che l'<i>imperador Berengario</i>,
stando in Pavia nel dì 26 di settembre
di quest'anno, confermò tutti i privilegii
alla chiesa di Parma e ad <i>Aicardo vescovo</i>
di quella città, chiamato <i>Hercardo</i> dall'Ughelli,
<i>interveniente Odelrico gloriosissimo
marchione nostro</i>. Non so io dire
se <i>Odelrico</i>, il quale sosteneva ancora il
grado di conte del sacro palazzo, fosse
marchese del Friuli, o pure di Milano.
Fu dato quel diploma <i>VI kalendas octobris,
anno dominicae Incarnationis DCCCCXX,
domni vero Berengarii serenissimi regis
XXXIII, imperii autem sui V, Indictione
VIIII</i> (cominciata nel settembre).
<span class="pagenum" id="Page_1006">[1006]</span>
<i>Actum Papiae.</i> Un altro suo privilegio,
dato medesimamente in Pavia nel dì 6
di settembre <span class="fnote">[Antiquit. Ital., Dissertat. XI pag. 583.]</span>, ho io tolto alle tenebre.
A questo medesimo anno dovrebbe appartenere
un documento dello stesso Berengario <span class="fnote">[Campi, Istor. di Piacenza, tom. 1, Append.]</span>,
in cui dona alla chiesa
di sant'Antonino di Piacenza una
picciola badia di santa Cristina posta
in Pavia, ad intercessione di <i>Grimaldo
glorioso conte</i>, e per gli meriti di <i>Guido
vescovo</i> di essa città di Piacenza. Dicesi
dato quel diploma <i>XIII kal. januar.
anno dominicae Incarnationis DCCCCXXI,
domni vero Berengarii piissimi regis XXIV,
imperii autem sui quinto, Indictione nona.
Actum Veronae.</i> Ma nel dì 20 di dicembre
dell'anno 921 correva l'<i>anno
VI</i>, e non già il <i>V</i>, per le ragioni
addotte all'anno 916. Perciò o qui viene
adoperato l'anno pisano, anticipante
l'anno volgare, o pure ivi si ha da scrivere
<i>anno DCCCCXX</i>, nel cui dicembre
correva l'<i>Indictione IX</i>, e potea forse correre
l'<i>anno XXXIV</i> del regno. Truovasi
parimente nella cronaca farfense una
confermazione di tutti i privilegii conceduti
all'insigne monistero di Farfa, fatta
dal medesimo imperadore. Il diploma porta
queste note <span class="fnote">[Chron. Farfens., P. II, tom. 2 Rer. Ital.]</span>: <i>Datum II kalendas julii,
anno dominicae Incarnationis DCCCCXX,
domni vero Berengarii XXVIII</i> (si dee
scrivere <i>XXXIII</i>), <i>regni imperii autem V.
Actum in curte Olonna.</i> Fra l'altre cose
egli conferma a quel monistero <i>quidquid
Albericus marchio in idem monasterium
aliqua inscriptione condonavit in comitatu
Firmano</i>. Anche di qui può trasparire
che il <i>marchese Alberico</i>, altre volte nominato
di sopra, fosse marchese di Camerino,
ed anche duca di Spoleti, giacchè il
monistero farfense era nel ducato spoletino.
L'autore della suddetta Cronica fa
menzione della marca di Fermo. La stimo
io una cosa stessa colla marca di Camerino.
Attesero in questi tempi gli abbati
di monte Casino, di san Clemente
<span class="pagenum" id="Page_1007">[1007]</span>
di Casauria e di Volturno a rimettere in
piedi i lor monisterii già distrutti dai Saraceni.
Merita poi d'essere rammentata
la donazione della corte di Prato Piano,
posta nel piacentino, che Berengario Augusto
fece in quest'anno alla <i>diletta sua
moglie Anna</i>. Per intercessione di <i>Guido
vescovo di Piacenza</i> e di <i>Odelrico inclito
marchese</i>. Il diploma, da me pubblicato <span class="fnote">[Antiquit. Ital., Dissert. XX.]</span>,
ha queste note: <i>Data VI idus septembris,
anno dominicae Incarnationis DCCCCXX,
domni vero Berengarii serenissimi regis
XXXIII, imperii autem sui VI, Indictione
VIIII. Actum Papiae.</i> Ma qui dee essere
scorretto l'<i>anno VI</i> dell'imperio, e in
suo luogo s'ha da scrivere <i>anno V</i>. Ho
io altrove <span class="fnote">[Ibid., Dissert. LXVI.]</span> citato uno strumento autentico,
da me veduto in Reggio, con queste
note: <i>Berengarius gratia Dei imperator
Augustus, anno imperii ejus quinto,
decimo kalendas decembris, Indictione nona</i>,
cioè nell'anno presente. Come poi
diplomi, che han tutta la ciera di originali,
contengano sì fatti sbagli, non si sa
così facilmente intendere. Moglie dell'Augusto
Berengario era negli anni addietro
<i>Bertila</i>. Noi qui ora troviamo <i>Anna</i>, a
cui nondimeno non è dato il titolo di Augusta.
Scrive il panegirista di Berengario
una rilevante particolarità circa l'anno
889 <span class="fnote">[Anonymus, in Panegyrico Berengarii lib. 2.]</span>.
</p>

<div class="poem">
<p><i>. . . . . . Pariter tria fulmina belli</i></p>
<p><i>Supponidae coeunt: regi sociabat amico,</i></p>
<p><i>Quos tunc fida satis conjux: peritura venenis,</i></p>
<p><i>Sed postquam haustura est inimica hortamina Circes.</i></p>
</div>

<p>
Era congiunta in primo matrimonio
col re Berengario <i>Bertila</i>, probabilmente
figliuola di <i>Suppone</i>, veduto da noi duca
di Spoleti nell'anno 872. Ch'ella fosse
vivente anche nell'anno 910, s'è osservato
di sopra. Di qui impariamo ch'essa
fu levata dal mondo col veleno, e pare
che per la sua infedeltà tanto male le avvenisse.
Dovette Berengario passare alle
<span class="pagenum" id="Page_1008">[1008]</span>
seconde nozze con prendere questa <i>Anna</i>.
Se inoltre le desse il titolo di Augusta,
nol saprei dire.
</p>

<hr />
</div>

<div class="chapter">
<h2 class="hidden" id="DCCCCXXI">DCCCCXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXI</span>. Indizione <span class="scp">IX</span>.</td>
  </tr>
  <tr>
    <td><span class="smcap">Giovanni</span> X papa 8.</td>
  </tr>
  <tr>
    <td><span class="smcap">Berengario</span> imperadore 7.</td>
  </tr>
  <tr>
    <td><span class="smcap">Rodolfo</span> re d'Italia 1.</td>
  </tr>
</table>

<p>
Rapporta l'Ughelli <span class="fnote">[Ughell., Ital. Sacr., tom. 5, in Episcop.
Veronens.]</span> il testamento
di <i>Noterio</i> ossia <i>Notekerio</i> vescovo di Verona,
fatto, <i>imperante domno nostro Berengario
imperatore, anno sexto, sub die
decimo de mense februarii, Indictione IX</i>.
Se questo atto è autentico, e se accuratamente
trascritto dall'Ughelli, noi vegniamo
a conoscere che Berengario non
dovette ricevere la corona e il titolo imperiale
nella Pasqua dell'anno 916, ma
bensì prima del dì 10 di febbraio di esso
anno; e con insorgere un sospetto che
ciò seguisse nel Natale dell'anno 915,
ed aver fallato il panegirista di Berengario,
sulla cui relazione fondati alcuni
hanno assegnata la di lui coronazione
alla Pasqua suddetta dell'anno 916. Ma
perchè l'Ughelli troppe volte porta scorretti
i documenti nella sua Italia sacra,
non possiam qui riposar sulla sola sua
fede. Se un dì uscirà alla luce qualche
diploma o strumento, scritto ne' mesi di
gennaio e febbraio dell'anno 916 e dei
susseguenti, finchè visse Berengario, allora
si potrà meglio accertare questa partita.
Il Sigonio <span class="fnote">[Sigonius, de Regno Ital. ad ann. 918.]</span> attestò di averne veduto
uno, dato <i>regni sui trigesimo primo,
imperii vero quarto, VII kalend. januarii,
Indictione VII</i>, cioè nel dì 26 di dicembre
dell'anno 918. Il padre Pagi <span class="fnote">[Pagius, in Critic. ad Annales Baron.]</span>
vuole che s'abbia, secondo i suol conti,
a legger ivi <i>imperii vero tertio</i>. Ma se il
Sigonio seppe ben leggere, e se autentico
era quel diploma, vegniamo in cognizione
che appunto nel dì di Natale
dell'anno 915 accadde la coronazione
<span class="pagenum" id="Page_1009">[1009]</span>
romana di Berengario. Veggasi un altro
documento qui sotto all'anno 924. Aggiungasi
ancora che nell'indice delle
carte dell'insigne archivio dell'arcivescovo
di Lucca è notato un livello, dato
da <i>Pietro</i> vescovo nell'<i>anno II</i> di <i>Berengario
Augusto</i> nel dì 14 di marzo <i>Indict.
V</i>, cioè nell'anno 917. Adunque
prima della pasqua dell'anno precedente
Berengario dovea avere ricevuta la
corona dell'imperio. Abbiamo poi dal
Dandolo <span class="fnote">[Dandul., in Chronico, tom. 12 Rer. Ital.]</span>, che circa questi tempi gli
Ungheri usciti della Pannonia empierono
di desolazione la Moravia e la Boemia,
con uccidere ancora il duca di quella
contrada. Vennero poi nella Croazia, e,
passato il castello di Leopoli, trovarono
<i>Gotifredo ed Ardo</i> duchi insieme col patriarca
di Aquileja (secondo i conti dell'Ughelli
dovrebbe essere <i>Orso</i>) che attaccarono
battaglia con loro; ma sfortunatamente,
perchè quei due duchi vi lasciarono
la vita, e il patriarca, mercè di
un buon cavallo e degli speroni si ridusse
in salvo. Diedero i barbari vincitori
un sacco universale alla Croazia e Stiria;
se ne tornaron pieni di bottino nella
Pannonia, e di là passarono a far la
stessa danza nella Bulgheria. Seguì parimente
nell'aprile di quest'anno un fatto
d'armi presso la città di Ascoli fra <i>Landolfo</i>
principe di Benevento e di Capoa,
ed <i>Ursileo</i> ossia <i>Orseolo</i>, generale dei
Greci, che vi restò morto. Ne fa menzione
Lupo protospata <span class="fnote">[Lupus Protospata, in Chron., tom. 5
Rer. Ital.]</span> con queste parole:
<i>Anno 921 interiit Ursileo Stratigo in
praelio de Asculo mense aprilis, et apprendit
Pandulfum Apuleo.</i> Secondochè
osservò Camillo Pellegrino, qui si dee
leggere <i>Landulfus Apuliam</i>. E che questo
principe ritogliesse ai Greci la Puglia, si
ricava da Liutprando <span class="fnote">[Liutprandus, in Legationib.]</span>, che scrive, <i>principem
Landulphum septennio potestative
Apuliam sibi subjugasse</i>. Benchè l'imperador
Berengario placidamente governasse
<span class="pagenum" id="Page_1010">[1010]</span>
il regno d'Italia, pure i mali che in
quei tempi guastavano troppo di leggieri
la pubblica quiete ed armonia, non gli
permisero di goder più lungamente della
pace. In quest'anno appunto succedette,
a mio credere, ciò che vien narrato da
Liutprando <span class="fnote">[Liutprandus, Hist., lib. 2, cap. 15.]</span>. Venuto a morte <i>Gariberto
arcivescovo</i> di Milano, se volle <i>Lamberto</i>
eletto suo successore entrar in possesso
di quella chiesa, gli convenne, secondo i
pessimi abusi d'allora, comperare il consenso
dell'imperadore con buona somma
di danaro, avendone egli esatta tanta
quanta se ne solea dare ai camerieri, ai
portieri e ai custodi de' pavoni e degli
altri uccellami della corte. Se l'ebbe
forte a male il novello arcivescovo, e
cominciò tosto a meditarne la vendetta.
Accadde che <i>Adalberto marchese</i> d'Ivrea,
benchè genero dello stesso Berengario,
<i>Odelrico</i> marchese e conte del sacro palazzo,
benchè tanto beneficato da esso
imperadore, e <i>Gilberto</i> potente e valoroso
conte segretamente tramarono una
ribellione contra del medesimo Augusto
Berengario. Insospettitosene egli, fece
mettere le mani addosso ad Odelrico, e
il diede in guardia all'arcivescovo Lamberto,
per prendere poi quelle risoluzioni
che fossero credute più convenienti
alla giustizia. Da lì a qualche giorno
mandò Berengario dei messi con ordine
all'arcivescovo di rimettere in mano di
lui il prigioniere. La risposta ch'egli diede,
fu, che se un par suo consegnasse
alla giustizia alcuno, a cui si dovesse
levar la vita, egli opererebbe contro i
canoni, e meriterebbe di perdere il vescovato.
Di più non occorse all'imperador
Berengario per iscoprire il mal animo
di Lamberto; e tanto più si assicurò
della di lui intelligenza e lega coi ribelli,
perchè egli senza licenza alcuna d'esso
Berengario rimise in libertà Odelrico.
</p>

<p>
Allora fu che il marchese Adalberto,
esso Odelrico e Gilberto conte determinarono
di chiamare in Italia un altro
<span class="pagenum" id="Page_1011">[1011]</span>
principe per atterrar Berengario <span class="fnote">[Liutprand., Hist., lib. 2, cap. 16.]</span>, e
rivolsero gli occhi a <i>Rodolfo II</i> ossia Ridolfo,
re della Borgogna appellata Transjurana,
che comandava alla Savoia, agli
Svizzeri e ad altri circonvicini paesi. Non
mancava a questo re l'ambizione, cioè
la sete di ingrandirsi, innata in quasi tutti
i principi, e con questa voglia andava
congiunta la potenza, accresciuta dall'aver
egli presa per moglie <i>Berta</i> figliuola
di <i>Burcardo duca</i> potentissimo della
Suevia. Cominciarono pertanto questi
tre congiurati un trattato segreto col
suddetto re Rodolfo per farlo venire in
Italia. Ma mentre costoro sulla montagna
di Brescia battevano un dì consiglio
per condurre a fine la meditata impresa,
ne fu avvertito l'imperador Berengario.
Portò il caso che in questo medesimo
tempo erano calati in Italia due re, ossia
due capitani degli Ungheri, appellati Dursac
e Bugat, per salassare la misera
Lombardia; i quali perciò mandò a pregare,
che se gli voleano bene, andassero
a fare una visita a que' suoi ribelli. Non
vi fu bisogno di speroni a quella gente,
avida di sangue e di bottino. Volarono
sul Bresciano per vie sconosciute, ed arrivarono
inaspettati al luogo di quella
combricola. Uccisero e presero molti
di coloro. <i>Odelrico</i> conte del palazzo bravamente
difendendosi lasciò ivi la vita.
<i>Adalberto</i> marchese e <i>Gilberto</i> conte furono
del numero de' prigionieri. Il primo
uomo non bellicoso, ma fornito di
una mirabil sagacità ed astuzia, vedendo
che non v'era maniera di scappare, gittate
via l'armi e tutti gli ornamenti preziosi,
e vestitosi da semplice soldatello,
si lasciò prendere dagli Ungheri. Interrogato
chi fosse, rispose d'essere un
fantaccino d'un uomo d'armi, e li pregò
di farlo menare ad un castello appellato
Calcinaia dove teneva i suoi parenti che
il riscatterebbono. Condotto colà, e non
conosciuto, fu a vilissimo prezzo comperata
la di lui libertà da Leone, uno dei
<span class="pagenum" id="Page_1012">[1012]</span>
suoi soldati. <i>Gilberto</i> riconosciuto per
quel che era, ben bastonato, e mezzo
nudo, fu presentato all'Augusto Berengario.
Se gli gittò egli tosto a' piedi per
implorar la sua misericordia; ma trovandosi
senza brache, e mostrando quelle
parti che la verecondia insegnò a nascondere,
commosse al riso tutti gli astanti.
Era Berengario principe sommamente
portato alla clemenza, e questa volta ancora
ne volle lasciare un illustre esempio
con perdonare a costui. Dopo averlo
fatto vestire d'abiti convenevoli al suo
grado, il lasciò andare con dirgli di non
volere da lui giuramento alcuno; ma che
s'egli tornasse a rivoltarsi contra del
suo sovrano, se ne aspettasse pure il gastigo
da Dio. Di questa sua soverchia
indulgenza ebbe ben tosto a pentirsi Berengario;
perciocchè l'ingrato Gilberto
appena fu ritornato ad Ivrea, che istigato
dagli altri ribelli se n'andò in Borgogna
a spronare il re Rodolfo, affinchè
colle sue forze calasse in Italia. Nè passarono
trenta giorni, che Rodolfo, avendo
mosse l'armi sue a questa volta, si
diede a detronizzar Berengario. Le scene
di questi ribelli le credo io succedute
nell'anno corrente. Ed appunto nel settembre
od ottobre di questo medesimo
anno son io d'avviso che esso Rodolfo
venuto in Italia, e impossessatosi di Pavia,
quivi fosse eletto re dai principi suoi
parziali. Le ragioni si vedranno andando
innanzi. Un placito tenuto in Ravenna
da <i>Onesto arcivescovo</i> di essa città, e da
Odelrico vassallo e messo dell'imperadore
Berengario, da me dato alla luce <span class="fnote">[Antiq. Italic., Dissert. XXXI, pag. 969.]</span>,
non so io dire se appartenga all'anno
presente, perchè le note cronologiche si
scuoprono guaste. Ben so che può esso
far conoscere che in questi tempi in <i>Ravenna</i>
e nel suo esarcato esso Augusto
esercitava giurisdizione e signoria, nè
apparisce che ivi i romani pontefici ritenessero
il temporal dominio.
</p>

<p>
<span class="pagenum" id="Page_1013">[1013]</span>
</p>

<hr />
</div>

<div class="chapter">
<h2 class="hidden" id="DCCCCXXII">DCCCCXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Giovanni</span> X papa 9.</td>
  </tr>
  <tr>
    <td><span class="smcap">Berengario</span> imperadore 8.</td>
  </tr>
  <tr>
    <td><span class="smcap">Rodolfo</span> re d'Italia 2.</td>
  </tr>
</table>

<p>
Se crediamo a Frodoardo <span class="fnote">[Frodoardus, in Chron., tom. 2, Rer. Franc.
Du-Chesne.]</span>, solamente
in quest'anno dovette comparire
in Italia coll'esercito suo Rodolfo re di
Borgogna, scrivendo egli: <i>Berengario
Longobardorum</i> (dovendo dire <i>Romanorum</i>)
<i>imperatore regno ab optimatibus
suis deturbato, Rodulfus cisalpinae Galliae
rex ab ipsis in regnum admittitur</i>. Ma
io tengo che la calata in Italia di Rodolfo
e l'elezione sua in re d'Italia succedessero
negli ultimi mesi dell'anno
precedente. Il Dandolo scrisse <span class="fnote">[Dandul., in Chron., tom. 12, Rer. Ital.]</span>: <i>Rodulfus
regnum Italiae obtinuit anno Domini
DCCCCXXI, qui invitatus ab Italicis in
Lombardiam venit, et Berengarium regem
bellando vicit, et sic regnum obtinuit</i>. So
non essere questo autore di tale antichità
da poter decidere tal controversia;
ma, a buon conto, ho io pubblicato <span class="fnote">[Antiq. Ital., Dissert. LXXIII.]</span> un
diploma di Rodolfo, che ci assicura che
egli nel dì 4 di febbraio dell'anno presente
era già dichiarato re d'Italia, e pacificamente
soggiornava in Pavia, dove
confermò ad <i>Aicardo vescovo</i> di Parma
la badia di Berceto. Fu dato quel diploma
<i>II nonas februarii anno ab Incarnatione
Domini nostri Jesu Christi DCCCCXXII,
Indictione X, regnante domno nostro Rodulfo
rege in Burgundia XI, in Italia I</i>.
<i>Datum Ticini civitate</i>, ad intercessione di
<i>Lamberto arcivescovo</i> di Milano e di <i>Adalberto
marchese</i> d'Ivrea. A questa elezione
non dovette consentire <i>Guido duca</i> di
Toscana, perchè si veggono tuttavia notati
gli anni di Berengario in una carta
dell'archivio archiepiscopale di Lucca,
scritta <i>anno VII Berengarii imperatoris
pridie halendas majas, Indictione X</i>, cioè
nell'anno presente; ed altri susseguenti
<span class="pagenum" id="Page_1014">[1014]</span>
atti continuano col medesimo stile. Riuscì
dunque a Rodolfo re di occupar Pavia,
e di farsi eleggere e coronare re di
Italia dal suddetto arcivescovo e dai principi
ribelli dell'imperador Berengario. Si
ricoverò esso Berengario a Verona, e
quivi si sostenne coll'aiuto degli Ungheri,
che verisimilmente in questa congiuntura,
ad istanza sua, vennero in Italia.
Frodoardo chiaramente dopo le parole
sopra allegate aggiugne: <i>Hungari actione
praedicti Berengarii, multis captis oppidis,
Italiam depraedantur</i>. Perciò Rodolfo
dovette contentarsi delle conquiste fatte,
senza turbare Berengario nel possesso
di Verona, e conseguentemente nel ducato
del Friuli. Truovasi in Pavia Rodolfo
nel dì 7 di dicembre dell'anno presente,
seppure, secondo l'era pisana, non
è da riferire al precedente, ciò apparendo
da un suo diploma <span class="fnote">[Antiq. Ital., Dissert. XXXIV.]</span>, in cui conferma
ai canonici di Parma i lor privilegii.
Fu esso dato <i>VI idus decembris anno
dominicae Incarnationis DCCCCXXII, domni
vero Rodulfi piissimi regis in Italia I,
in Burgundia XII, Indictione X. Actum
Papiae.</i> <i>L'Indizione X</i> corrente nel mese
di dicembre, secondo l'uso più comune
d'allora, indica l'anno precedente. Un
altro simile diploma, ma differente nelle
note, vien rapportato dall'Ughelli <span class="fnote">[Ughell., Ital. Sacr., tom. 4, in Episcop.
Bergom.]</span>, dato
<i>III nonas decembris anno Incarnationis
dominicae DCCCCXXII, domni vero Rodulfi
piissimi regis in Italia I, in Burgundia
XI, Indictione XI. Actum Papiae.</i>
Come vi possa essere tal divario fra atti
spediti nello stesso tempo dalla medesima
cancelleria, chi mel sa dire? Per me
credo l'un di essi difettoso. Nell'ultimo
di questi privilegii, conceduto ad istanza
di <i>Lamberto arcivescovo</i> di Milano, di
<i>Guido vescovo</i> di Piacenza, di <i>Benedetto
vescovo</i> di Tortona e di <i>Gilberto illustre
conte</i>, diletti consiglieri suoi, Rodolfo
concede ad <i>Adalberto vescovo</i> di Bergamo
e a' cittadini di poter fortificare la
<span class="pagenum" id="Page_1015">[1015]</span>
loro città già distrutta, <i>quae nunc maxime
Suevorum et Ungarorum incursione
turbatur</i>.
</p>

<hr />
</div>

<div class="chapter">
<h2 class="hidden" id="DCCCCXXIII">DCCCCXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Giovanni</span> X papa 10.</td>
  </tr>
  <tr>
    <td><span class="smcap">Berengario</span> imperad. 9.</td>
  </tr>
  <tr>
    <td><span class="smcap">Rodolfo</span> re d'Italia 3.</td>
  </tr>
</table>

<p>
Non mancava all'Augusto Berengario
nè coraggio nelle sue avversità, nè
partito di aderenti e fedeli pronti ad impiegar
la vita in difesa di lui. Fra questi
specialmente si contava <i>Guido vescovo</i> di
Piacenza <span class="fnote">[Liutprandus, Hist., lib. 2, cap. 17 et seq.]</span>, il quale poco fa abbiam veduto
che era uno de' consiglieri del re
Rodolfo in Pavia. Il Campi <span class="fnote">[Campi, Istor. di Piacenza, lib. 8.]</span> notò che
nell'anno 922 uno strumento fu scritto
in quella città di Piacenza, correndo il
mese di <i>maggio</i> e la <i>decima indizione</i>,
con gli anni di <i>Rodolfo re d'Italia</i>: il che
fa conoscere che Piacenza allora ubbidiva
a lui. Ma in altre due carte, scritte
nello <i>stesso anno</i> e sotto la <i>stessa Indizione</i>,
e amendue in presenza di <i>Guido
vescovo</i>, si fa menzione di Berengario
imperadore, correndo l'<i>anno settimo</i> del
suo imperio; segno che il vescovo Guido
e Piacenza erano tornati all'ubbidienza
di lui. Anzi da questi atti si può ricavar
pruova che i due diplomi da me accennati,
come spediti nel precedente anno
in Pavia, possano appartenere (almeno
l'uno d'essi) piuttosto all'anno 921,
come io sospettava. Perciocchè, come
potè sul fine dell'anno 922 essere <i>Guido</i>
in Pavia consigliere del re Rodolfo, quando
noi già il troviamo passato nel partito
di Berengario, correndo l'<i>indizione decima</i>,
cioè probabilmente prima del settembre
d'esso anno 922? E se così fosse,
il principio del regno di Rodolfo in
Italia sarà stato nel fine dell'anno 921,
come io già conjetturai, e non già nell'anno
susseguente. Aggiugne il Campi,
che sotto il dì 18 di maggio dell'anno
presente 923 si vede altro strumento
<span class="pagenum" id="Page_1016">[1016]</span>
scritto con gli anni di <i>Rodolfo</i> in Piacenza.
Sicchè dovea già Rodolfo avere ricuperata
quella città. Intanto l'imperador
Berengario, adunate quante forze
potè, volle tentar la fortuna di una battaglia,
che troppo svantaggiosa in fine
riuscì per lui. La rapporto io all'anno
presente sulla testimonianza di Frodoardo,
che ne scrive così: <span class="fnote">[Frodoardus, in Chron., tom. 2 Rer. Franc.
Du-Chesne.]</span> <i>Rodulphus
cisalpinae Galliae rex, quem Italici,
abjecto rege suo Berengario, in regnum
receperant, cum ipso Berengario conflixit,
eumque devicit, ubi mille quingenti viri
cecidisse dicuntur</i>. È narrato questo fatto
d'armi da Liutprando colle seguenti
circostanze. S'incontrarono le due armate
nemiche a Fiorenzuola tra Piacenza
e Borgo San Donnino, nel dì 29 di
luglio, e quivi vennero alle mani con un
conflitto tanto più detestabile, perchè per
la diversità delle fazioni si videro imbrandire
il ferro i padri contra de' figliuoli,
i figliuoli contra de' padri, i fratelli
l'un contra dell'altro.
</p>

<div class="poem">
<p><i>. . . . Acer avus lethum parat ecce nepoti</i></p>
<p><i>Sternendus per eum....</i></p>
</div>

<p>
Sembrano queste parole indicar <i>Berengario</i>
imperadore, che dovette in quella
giornata avere per avversario il suo
stesso nipote <i>Berengario</i>, figliuolo di <i>Gisla</i>
figliuola sua e di <i>Adalberto</i> marchese
d'Ivrea. Di grandi prodezze vi fece l'Augusto
Berengario, non minori il re Rodolfo.
Ma finalmente si dichiarò la vittoria
in favore del primo, e andò rotto tutto
il campo del re borgognone. Avea
questo re maritata con <i>Bonifazio</i> conte
potentissimo, che divenne poi marchese
di Spoleti e di Camerino, <i>Gualdrade</i> sua
sorella, donna per beltà e per saviezza
illustre, che era anche vivente allorchè
Liutprando scrivea le sue storie. Comparve
questo Bonifazio insieme con Gariardo
conte, menando seco un buon
corpo d'armati, in soccorso del re suo
<span class="pagenum" id="Page_1017">[1017]</span>
cognato, ed avrebbe desiderato di entrare
anche egli nel primo fuoco di quella
battaglia. Ma siccome personaggio di rara
astuzia, giudicò meglio di tenersi in
agguato, aspettando l'esito del combattimento,
per dare addosso a quei di Berengario,
caso che vincessero e si sbandassero,
cioè per far quello che tante volte
è avvenuto in simili casi o per la poca
accortezza de' generali, o per la disubbidienza
de' soldati troppo ansiosi del bottino.
E così appunto avvenne, talchè i
berengariani di vincitori divennero vinti.
<i>Jam Rodulphi</i>, dice Liutprando, <i>paene
omnes milites fugerant, et Berengarii dato
victoriae signo colligere spolia satagebant:
quum Bonifacius atque Gariardus
subito ex insidiis properantes, hos tanto
levius quanto inopinatius sauciabant.</i> Gariardo
accettava chiunque se gli rendeva
prigione. Bonifazio a niuno dava quartiere.
Mutata perciò la faccia della fortuna,
e tornati alle bandiere i soldati
fuggitivi di Rodolfo, facilmente sconfissero
l'armata di Berengario, con tanta
strage nondimeno dell'una e dell'altra
parte, che, se vogliamo prestar fede a
Liutprando, a' suoi dì pochi uomini di
arme restavano in Italia. Fuggissene l'imperador
Berengario a Verona. Rodolfo
allora, nulla temendo più dell'abbattuto
avversario, dopo questa vittoria, diede
una scorsa in Borgogna, colà richiamato
da varii suoi premurosi affari.
</p>

<hr />
</div>

<div class="chapter">
<h2 class="hidden" id="DCCCCXXIV">DCCCCXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXXIV</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Giovanni</span> X papa 11.</td>
  </tr>
  <tr>
    <td><span class="smcap">Rodolfo</span> re d'Italia 4.</td>
  </tr>
</table>

<p>
Altra via non seppe trovare l'imperador
<i>Berengario</i> per sostenersi in capo
la crollante sua corona, che l'indegno
ripiego di chiamar in Italia la spietata
nazione degli Ungheri, co' quali avea
trattenuta fin qui a forza di regali una
buona amicizia. Calati costoro nel febbraio
di quest'anno, li spinse egli alla
volta di Pavia. Ma ad alcuni dei suoi
medesimi Veronesi, stati in addietro sì
<span class="pagenum" id="Page_1018">[1018]</span>
fedeli ed attaccati a lui, dovette dispiacer
non poco questa risoluzione barbarica,
prevedendo ognuno quanto sangue e
danno cagionerebbe agli amici stessi la
venuta di quella gente, nemica del nome
cristiano, e troppo avvezza alle crudeltà.
E per questo motivo, oppure per altri a
noi ignoti, cominciarono alquanti di quei
cittadini ad ordire una congiura contra
di Berengario <span class="fnote">[Liutprandus, Hist., lib. 2, cap. 18 et seq.]</span>. Ne ebbe sentore l'infelice
principe, e saputo che un certo
Flamberto suo compare, perchè gli avea
tenuto un figliuolo al sacro fonte, ne era
capo, fattoselo venir davanti, gli ricordò
i benefizii a lui compartiti, ne promise
de' maggiori, purchè egli fosse costante
nella fedeltà verso del suo sovrano. E
donatagli una tazza d'oro, lasciollo andare
in pace. Altro non fece nella notte
seguente, dopo essersi veduto scoperto,
lo sconoscente Flamberto, che istigare i
suoi congiurati a fare il colpo divisato
contra la vita dell'Augusto Berengario.
Che la malizia e l'accortezza non avessero
gran luogo in cuore di questo principe,
si può riconoscere dall'aver egli
preso il riposo in quella notte, non già
nel palazzo, che si potea difendere, ma
in un picciolo gabinetto contiguo ad una
chiesa, per poter essere presto, secondo
il suo costume, a levarsi di mezza notte
ed assistere ai divini uffizii. Perchè nulla
sospettava di male, neppure si precauzionò
colle guardie. Alzossi al suono
della campana del mattutino notturno e
andò alla chiesa. Ma vi comparve da lì
a poco anche Flamberto con una mano
di sgherri, e venutogli incontro Berengario
per intendere il lor volere, trafitto
da varii colpi delle loro spade, cadde
morto ai lor piedi. E questo miserabil
fine ebbe l'imperador Berengario, principe
a cui nel valore pochi andarono
innanzi, niuno nella pietà, nella clemenza
e nell'amore della giustizia. Vo io credendo
che nel mese di marzo del presente
anno egli fosse tolto dal mondo,
perchè ho avuto sotto gli occhi e poi
<span class="pagenum" id="Page_1019">[1019]</span>
stampato <span class="fnote">[Antiq. Ital., Dissert. XIX.]</span> uno stromento originale,
esistente nell'archivio dell'arcivescovato
di Lucca, con queste note: <i>Regnante
domno nostro Berengario gratia Dei imperatore
augusto, anno imperii ejus nono,
duodecimo kalendas aprilis, Indictione
duodecima</i>. Contiene una permuta fatta
di alcuni beni tra Flaiberto Scavino e
<i>Pietro vescovo</i> di Lucca, con avere <i>Guido
duca</i> inviati i suoi messi per conoscere
che non seguisse lesione della chiesa in
quel contratto. Ora di qui apparisce che
nel dì 21 di marzo non era per anche
giunta a Lucca la nuova della morte
dell'Augusto Berengario. Quel che è più,
un tal documento maggiormente ci assicura
che nel dì 24 di marzo, ossia nella
Pasqua dell'anno 916, Berengario non
fu promosso alla dignità imperiale, ma
prima di quel giorno: altrimenti nel dì
21 di marzo del presente anno sarebbe
corso l'anno <i>ottavo</i>, e non già il <i>nono</i>,
del suo imperio. Ma se è così, vegniamo
ad intendere che la di lui coronazione
romana si ha da riferire al santo Natale
dell'anno 915, e che il panegirista di
Berengario si dee differentemente spiegare,
se è possibile; e se non si può,
convien confessare ch'egli anche in questo
fallò, nè ci è permesso di crederlo
autore contemporaneo di Berengario
stesso. Fu compianta dai più la morte di
così buon principe; e se si vuol prestar
fede a Liutprando <span class="fnote">[Liutprandus, Hist., lib. 2, cap. 20.]</span>, restava tuttavia
a' tempi suoi in Verona davanti ad una chiesa
una pietra intrisa del sangue di esso Berengario,
che, per quanto fosse lavata con
varii liquori, mai non perdè quel colore.
Aveva allevato Berengario in sua corte
un nobile e valoroso giovane, appellato
<i>Milone</i>, ai cui consigli se si fosse egli attenuto,
non gli sarebbe avvenuta quella
sciagura. La notte stessa che egli restò
trucidato, avea voluto <i>Milone</i> mettergli
le guardie, ma a patto alcuno nol permise
Berengario. Ora questo generoso
giovane, giacchè non potè difendere il
<span class="pagenum" id="Page_1020">[1020]</span>
suo sovrano vivente, non lasciò almeno
di prontamente vendicarlo morto. Prese
egli l'iniquo Flamberto con tutti i suoi
complici, e nel terzo giorno dopo l'uccision
di Berengario tutti li fece impiccar
per la gola. Questo Milone fu dipoi (forse
anche era allora) conte, cioè governator
di Verona, e personaggio di rare
e perfette virtù.
</p>

<p>
Doveano prima di questa tragedia
avere avuto ordine gli Ungheri da Berengario
di passare all'assedio di Pavia,
perchè se gli riusciva di ricuperar quella
città, capo del regno, il <i>re Rodolfo</i> verisimilmente
più non rivedeva l'Italia.
Andarono que' Barbari, sotto il comando
di Salardo lor generale, commettendo
pel viaggio tutte le inumanità loro consuete,
e strinsero coll'assedio la regal
città. Volle la disgrazia che non seppero
que' cittadini difendere coraggiosamente
quella forte piazza, nè saggiamente renderla
a patti di buona guerra. V'entrarono
per forza gli Ungheri, fecero man
bassa sopra tutto il popolo, ed attaccato
il fuoco a chiese, palagi e case, ridussero
in un monte di pietre quella dianzi sì
felice e ricca città, avendo cooperato un
vento gagliardo a dilatare quell'incendio.
In quella rovina perì pel fumo e per le
fiamme anche <i>Giovanni</i> ottimo vescovo
d'essa; e trovandosi con lui il vescovo
di Vercelli, anch'egli miseramente vi lasciò
la vita. In somma da gran tempo in
qua non s'era udita una sì spaventosa
calamità in città cristiane. Nè tralasciar
si dee l'orrida descrizione che ne fece
Frodoardo <span class="fnote">[Frodoardus, in Chron., tom. 2, Rer. Franc.
Du-Chesne.]</span>, scrittore allora vivente:
<i>Hungari ductu regis Berengarii, quem
Langobardi pepulerant, Italiam depopulantur.
Papiam quoque urbem populatissimam
atque opulentissimam, igne succendunt,
ubi opes periere innumerabiles;
ecclesiae quadraginta tres succensae;
urbis ipsius episcopus cum episcopo vercellensi,
qui secum erat, igne fumoque
necatur. Atque ex illa paene innumerabili
<span class="pagenum" id="Page_1021">[1021]</span>
multitudine ducenti tantum superfuisse
memorantur. Qui ex reliquiis urbis incensae,
quas inter cineres legerant, argenti
modios octo dederunt Hungaris, vitam
murosque civitatis vacuae redimentes,</i>
ec. <i>Interea Berengarius Italiae rex a suis
interimitur</i>. Anche Liutprando non si sazia
di deplorar la lagrimevole rovina di
quella bella città <span class="fnote">[Liutprandus, Hist., lib. 3, cap. 1 et seq.]</span>, e assegna il tempo
preciso della medesima con dire: <i>Usta
est infelix olim formosa Papia anno dominicae
Incarnationis DCCCCXXIV, quarto
idus martii, Indictione XII, feria VI,
hora III</i>. Aggiugne appresso, che Pavia
distrutta, a differenza di Aquileia, risorse,
e da lì a non molti anni tornò ad essere
ben fabbricata, popolata e ricca,
come prima, di modo che (dice egli)
<i>non solum vicinas, sed et longe positas
praecellit opibus civitates. Ipsa insignis,
et toto orbe notissima Roma, hac inferior
esset, si pretiosa beatissimorum corpora
non haberet</i>. Per attestato del suddetto
Frodoardo, gli Ungheri pieni di bottino,
in vece di tornarsene pel Friuli alle lor
case, come pretende Liutprando, passarono
per le Alpi in Francia. <i>Rodolfo re</i>
di Borgogna e d'Italia si trovava allora
di là da' monti, ed unito con <i>Ugo conte</i>
di Vienna serrò questi malandrini ad
alcuni passi stretti. Ma ebbero la maniera
d'uscirne per dove men si credeva,
e si spinsero verso la Linguadoca. Quanti
ne potè cogliere Rodolfo, tutti gli fece
mettere a fil di spada.
</p>

<p>
Restata libera la Lombardia da questo
flagello, e tolto di mezzo il competitor
Berengario, se ne tornò lieto in Italia il re
Rodolfo, e senza contrasto ebbe quasi
tutto il regno a sua disposizione. Ricorse
tosto a lui <i>Giovanni vescovo</i> di Cremona,
già cancelliere dell'Augusto Berengario,
per raccomandargli la sua chiesa, <i>a paganis</i>,
cioè dagli Ungheri, <i>et quod magis est
dolendum, a pessimis Christianis desolatam</i>.
Gli confermò Rodolfo tutti i suoi beni e
privilegii, ad istanza di <i>Beato vescovo</i> di
Tortona ed arcicancelliere, non conosciuto
<span class="pagenum" id="Page_1022">[1022]</span>
dall'Ughelli, e di <i>Aicardo vescovo</i>
di Parma, suo <i>auriculario</i>, cioè consigliere.
Ha queste note il diploma: <span class="fnote">[Antiq. Ital., Dissert. LXXI.]</span> <i>Data
V calendas octobris, anno dominicae Incarnationis
DCCCCXXIV, domni vero Rodulfi
serenissimi regis in Burgundia XV, in
Italia IV, Indictione XIII. Actum in Pratis
de Granne</i>. Concedette egli ancora con
un altro diploma a <i>Guido vescovo</i> di Piacenza <span class="fnote">[Campi, Istor. di Piacenza, tom. 1, Append.]</span>
un sito delle mura della città
di Pavia, per potervi fabbricare la casa dei
vescovi di Piacenza, perciocchè solevano
tutti i vescovi del regno aver quivi, siccome
altrove accennai, casa propria per
abitarvi in occasion delle diete, e d'altre
necessità da ricorrere al re. E quivi truovasi
appunto anche nominata <i>casa sanctae
lunensis ecclesiae</i>. Il diploma è mancante
del luogo e giorno e mese. Dicesi dato
in quest'anno <i>Rodulfi regis in Italia tertio,
Indictione duodecima</i>: probabilmente prima
di settembre. Esercitò inoltre questo
re la sua munificenza verso il suddetto
<i>Aicardo vescovo</i> di Parma, con donargli
la corte di Sabionetta, oggidì riguardevol
terra. È dato quel diploma <span class="fnote">[Ughell., Ital. Sacr., tom. 2, in Episcop.
Parmens.]</span> <i>VIII idus
octobris, anno dominicae Incarnationis
DCCCCXXIV, domni vero Rodulfi piissimi
regis in Burgundia XIV, hic in Italia IV.
Actum Papiae</i>. Un altro ancora fu dato
da lui in <i>Verona <span class="fnote">[Antiquit. Ital., Dissert. XIX, pag. 41, et
Dissert. XXXIV, p. 55.]</span> pridie idus novembris,
Indictione XII, anno regis in Italia III;</i>
e un altro parimente dato nella stessa
città e giorno coll'<i>indizione XIIII</i>. Ma
dee essere <i>XIII</i>. V'ha della discordia fra
questi diplomi intorno agli anni del regno
d'Italia. Se poi sussistesse che nell'ottobre
e novembre di quest'anno corresse
il di lui <i>anno quarto</i>, si verrebbe ad intendere
che nell'anno 922 non ebbe principio
il suo dominio in Italia, ma bensì
circa l'ottobre del 921. Nè si dee omettere
che il privilegio dato al vescovo di
Parma fu conceduto per intercessione
<span class="pagenum" id="Page_1023">[1023]</span>
di <i>Ermengarda inclita contessa</i> e di <i>Bonifazio
valorosissimo marchese</i>, che Rodolfo
chiama <i>nostrae regiae potestatis consiliarios</i>.
Era <i>Ermengarda</i> moglie di <i>Adalberto
marchese</i> d'Ivrea, di cui ragioneremo
fra poco, bastando per ora di osservare
il grado di somma confidenza che essa
occupava nella corte del re Rodolfo.
Bonifazio qui mentovato potrebbe talun
conjetturare che fosse quello stesso, per
la cui accortezza e bravura abbiam veduto
di sopra che Rodolfo riportò la vittoria
di Fiorenzuola, e che in ricompensa l'avesse
fatto marchese. Ma non è già certo
che ivi si parli di quel medesimo Bonifazio;
e quand'anche se ne parlasse, resta
in dubbio di qual marca egli fosse investito.
Siamo assicurati da Liutprando <span class="fnote">[Luitprandus, Hist., lib. 2, cap. 18.]</span> che
a' tempi suoi egli fu <i>marchese di Camerino
e di Spoleti</i>; ma non sappiamo già se conseguisse
in questi tempi quell'insigne
governo. <i>Alberico marchese</i> da noi veduto
di sopra, era allora governatore di quella
contrada. Certo che a questo Bonifazio il
re Rodolfo diede per moglie <i>Gualdrada</i>
sua sorella. Di ciò tornerà occasion di
parlare più a basso all'anno 946, al qual
anno solamente il credo io pervenuto al
possesso e governo di Spoleti e di Camerino.
Sotto quest'anno poi narra Lupo
protospata <span class="fnote">[Lupus Protospata, tom. 5 Rer. Ital.]</span> le disgrazie della città
d'Oria nella Calabria, con dire: <i>Capta
est Oria a Saracenis mense julii, et interfecerunt
cunctas mulieres; reliquos vero
deduxerunt in Africam, cunctos venumdantes</i>.
Abbiamo parimente dalla Cronica
arabica di Sicilia <span class="fnote">[Chronic. Arabicum, P. II, tom. 1 Rer. Ital.]</span>, che venuto in quest'anno
dall'Africa un nuovo generale
de' Mori, prese nella Calabria la Rocca di
Santagata.
</p>

<p>
<span class="pagenum" id="Page_1024">[1024]</span>
</p>

<hr />
</div>

<div class="chapter">
<h2 class="hidden" id="DCCCCXXV">DCCCCXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXXV</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Giovanni</span> X papa 12.</td>
  </tr>
  <tr>
    <td><span class="smcap">Rodolfo</span> re d'Italia 5.</td>
  </tr>
</table>

<p>
O negli ultimi mesi dell'anno precedente,
o negli otto primi del presente,
ne' quali correva l'<i>anno quarto</i> di <i>Rodolfo</i>
re d'Italia, <i>Orso</i> Particiaco, ossia Participazio,
doge di Venezia, per attestato
del Dandolo <span class="fnote">[Dandul., in Chron., tom. 12 Rer. Ital.]</span>, spediti per suoi ambasciatori
ad esso re <i>Domenico vescovo</i> di
Malamocco e <i>Stefano</i> Caloprino, ottenne
da lui la confermazione di tutte le esenzioni
e libertà, concedute al popolo di
Venezia dagli antichi re ed imperadori.
Degno è d'osservazione che Rodolfo in
quel diploma <i>declaravit, ducem Venetiarum
potestatem habere fabricandi monetam,
quia ei constitit, antiquos duces hoc
continuatis temporibus perfecisse</i>. In fatti
è antichissimo il diritto di battere moneta
nei dogi di Venezia, e dagli strumenti di
questo medesimo secolo si ricava che era
già in uso la <i>moneta veneta</i>, nè sussistere
che da Berengario II fosse loro conceduto
un sì fatto privilegio, come ha
scritto più d'uno, perchè ne godevano
molto prima. Si credeva il re Rodolfo
di avere ormai in pugno il regno d'Italia,
senza sapere che un altro v'aspirava
anch'egli, e lavorava sott'acqua alla di
lui rovina. Questi era <i>Ugo</i> duca e marchese
della Provenza, figliuolo di <i>Teobaldo</i>
conte e di <i>Berta</i>, nata da <i>Lottario
re</i> della Lorena, e della famosa <i>Gualdrada</i>,
illegittimamente da lui presa per moglie.
In seconde nozze fu essa <i>Berta</i> maritata
con <i>Adalberto II</i>, soprannominato
il <i>Ricco</i>, duca di Toscana, la quale appunto
cessò di vivere nel dì 8 marzo del
presente anno. L'epitaffio suo, riferito
dal Fiorentini <span class="fnote">[Fiorentini, Memor. di Matilde, lib. 3.]</span>, tuttavia esiste inciso
in marmo nella cattedrale di Lucca; nè
so intendere perchè il padre Pagi <span class="fnote">[Pagius, ad Annal. Baron.]</span> la
creda fattura de' secoli posteriori. Una
<span class="pagenum" id="Page_1025">[1025]</span>
sorella d'essa Berta per nome <i>Ermengarda</i>
morì anch'essa, e fu seppellita in
Lucca, siccome apparisce dal suo epitaffio,
rapportato dal Fiorentini e da me altrove <span class="fnote">[Collectio Nova vet. Inscription., p. 1885.]</span>.
Siccome di sopra osservammo,
procreò Berta al secondo marito due figliuoli
maschi, cioè <i>Guido</i>, che dopo la
morte del padre fu duca di Toscana, e
<i>Lamberto</i>, di cui parleremo a suo tempo.
Procreò eziandio una femmina appellata
<i>Ermengarda</i>, che già abbiam veduta maritata
con <i>Adalberto marchese</i> d'Ivrea
dopo la morte di Gisla sua prima moglie,
figliuola dell'imperador Berengario. Lo
storico Liutprando ci descrive <span class="fnote">[Liutprandus, lib. 3 Hist., cap. 2 et seq.]</span> questa
principessa per la più prostituta donna
del mondo. Non solo, se crediamo a lui,
faceva essa mercato della sua onestà con
tutti i principi d'Italia, ma scialacquò
ancora con ignobili persone. In questa
maniera s'era renduta arbitraria e padrona
del regno, dipendendo da' suoi voleri
e cenni i principi tutti. Qual fede si
meriti qui la penna sempre satirica di
Liutprando, io nol saprei dire. Ora Ugo,
che a' tempi del re Berengario era venuto
in Italia, e probabilmente sollevò contro
di lui la Toscana, e contro suo volere cagion
fu che Berengario facesse prigione la
duchessa Berta sua madre e il duca Guido
suo fratello; Ugo, dissi, dappoichè intese
la morte di Berengario, tornò a far dei
trattati segreti per ottener la corona d'Italia,
con <i>Berta</i> sua madre allora vivente,
con <i>Guido</i> duca e <i>Lamberto</i> suoi fratelli
uterini, signori di gran possanza in Toscana,
e colla marchesana <i>Ermengarda</i>, che
comandava a bacchetta in Lombardia. E
non li fece indarno. Ermengarda fu quella
che diede principio alla tela contro di
Rodolfo, uomo ineguale, che oggi faceva
una cosa e domani la disfaceva. Già noi
vedemmo questa principessa in Pavia alzata
al grado di consigliera di sua maestà.
Era in questi tempi mancato di vita il
marchese d'Ivrea <i>Adalberto</i> suo marito.
<span class="pagenum" id="Page_1026">[1026]</span>
Gran dissensione bolliva fra i principi di
Italia. Liutprando storico, a guisa de' romanzieri
attribuisce tutto a rivalità fra loro
insorta a cagion della stessa Ermengarda.
Ora essa trovandosi in Pavia con un forte
partito de' suoi parziali, ribellò quella città
al re Rodolfo che ne era uscito per suoi
affari. Qui lascerò io che il lettore esamini
come Pavia, la qual si vuole ridotta
dagli Ungheri nell'anno precedente in
un mucchio di pietre, si fosse così presto
ripopolata e con forza da ribellarsi. Comunque
sia, seguita a dire Liutprando che
Rodolfo, unita una poderosa armata dei
suoi aderenti, per mettere in dovere quella
impudica amazone, s'accampò dove
il Ticino mette capo in Po. La notte vegnente
Ermengarda con un suo biglietto
gli fece intendere che in mano sua era stato
ed era tuttavia l'averlo suo prigioniere,
perchè tutti quelli del partito d'esso
Rodolfo nulla più bramavano che di abbandonar
lui, e di darsi a lei; ma che ella,
perchè desiderava il di lui bene e la sua
amicizia, a tali istanze non avea voluto
aderire. Prestò fede e restò spaventato
Rodolfo a queste furbesche parole; e
nella seguente notte, avendo finto di andare
a letto, senza che alcun dei suoi se
ne avvedesse, passò a Pavia per abboccarsi
con Ermengarda. Venuto il dì, nè
alzandosi mai Rodolfo, tutti i suoi principi
e cortigiani n'erano in pena; e scoperto
in fine che egli mancava, chi diceva
una cosa, e chi un'altra. Quando eccoti
arrivare nel campo un avviso, che
Rodolfo unitosi coi suoi avversarii si preparava
per dar loro addosso. Bastò questo
per metterli tutti in costernazione,
e però se ne andarono non correndo,
ma volando a mettersi in salvo in Milano.
Allora fu che Lamberto, arcivescovo
di Milano e gli altri prima aderenti a
Rodolfo, si staccarono affatto da lui, ed
inviarono messi ad Ugo duca di Provenza,
perchè venisse in Italia a prendere il
regno. Qualche aria di romanzo comparisce
in questo racconto di Liutprando.
Intanto Rodolfo burlato dagli uni, abbandonato
<span class="pagenum" id="Page_1027">[1027]</span>
dagli altri <span class="fnote">[Liutprandus, Hist., lib. 3, cap. 4.]</span>, si ritirò in
Borgogna; ma non dismettendo la voglia
di ritenere o di ricuperar l'Italia, si
raccomandò a <i>Burcardo</i> potentissimo
duca dell'Alemagna, ossia della Suevia,
suocero suo, ed uomo bestiale, la cui
figliuola <i>Berta</i> egli avea già presa per
moglie. Ammassato un copioso esercito,
calarono in Italia; se in questo anno
oppure nel susseguente, nol so io decidere.
Giunti che furono ad Ivrea, Burcardo
con disegno di esaminar le forze della
città di Milano, dove era il nerbo degli
oppositori, prese l'assunto di andar
colà come ambasciatore, mostrando di
trattar pace. Prima di entrarvi si fermò
fuori della città nella vaga basilica di san
Lorenzo, che oggidì è compresa entro
le mura di Milano; e ben adocchiato il
sito: <i>Qui</i>, disse ai suoi familiari, <i>si potrà
formare una fortezza, che terrà in freno
non solo i Milanesi, ma anche molti dei
principi d'Italia</i>. Poi vicino alle mura
della città si lasciò scappar di bocca in
linguaggio tedesco che se egli non insegnava
a tutti gli Italiani a contentarsi di
un solo sperone, e di cavalcar delle cavalle,
egli non era Burcardo; con altri vanti
che tutti furono immediatamente rapportati
all'<i>arcivescovo Lamberto</i>. Questi da
uomo accorto fece molte finezze a Burcardo,
il condusse fino alla caccia in un suo
broglio con permettergli di ammazzare
un cervo: cosa che egli non soleva concedere
a persona del mondo; e il rimandò
tutto gonfio di belle speranze. Ma nel
mentre che gli dava dei divertimenti in
Milano, fece intendere ai Pavesi e ad
alcuni principi d'Italia che si preparassero
per liberare il paese da questo tedesco
di sì mala volontà. Partito Burcardo
da Milano, alloggiò la sera in Novara.
Nel dì seguente appena, ripigliato
il viaggio, cadde nell'imboscata che gli
era stata tesa. Datosi alla fuga, e caduto
il cavallo nella fossa di quella città, quivi
trapassato da più lance lasciò la vita. I
suoi rifugiatisi nella chiesa di san Gaudenzio,
<span class="pagenum" id="Page_1028">[1028]</span>
furono tutti tagliati a pezzi. A
questa nuova sbigottito Rodolfo, più che
in fretta se ne tornarono in Borgogna,
nè più pensò all'Italia.
</p>

<p>
Da Ermanno Contratto <span class="fnote">[Hermannus Contract., in Chron. edition
Canisii.]</span> e da Artmanno
monaco <span class="fnote">[Hartmannus, in Vita S. Wiboradae.]</span> sappiamo che dopo
la morte del re Corrado il suddetto Burcardo
si era fatto tiranno della Suevia,
aveva commesse varie iniquità, <i>et in
Italiam ingressus, dum totam sibi terram
subjicere, et multos decipere cogitat, ipse
dolositate illius gentis praeventus, dum
studet evadere, subito lapsu infraenis equi
in foveam, veluti casui illius praeparatam,
cecidit, hocque insperato obitu miserabiliter
vitam finivit</i>. Migliore forse del suocero
non era il genero suo Rodolfo. Così
ne scrive Frodoardo all'anno 926 <span class="fnote">[Frodoardus, in Chronico.]</span>.
<i>Hugo filius Bertae rex Romae super Italiam
constituitur, expulso Rodulfo cisalpinae
Galliae rege, qui regnum illud pervaserat,
et alteri feminae, vivente uxore
sua, se copulaverat, occiso quoque a filiis
Bertae Burchardo Alamannorum principe,
ipsius Rodulfi socero, qui Alpes cum ipso
transmearat, italici regni gratia recuperandi
genero</i>. Frodoardo in un fiato racconta
tutti questi fatti sotto l'anno 926.
Dell'esaltazione del re Ugo, succeduta
certamente nel seguente anno, sotto il
medesimo mi riserbo io di parlare. Intanto
è da osservare che <i>Burcardo</i> fu
ucciso a <i>filiis Bertae</i>; cioè da <i>Guido</i> duca
di Toscana e da <i>Lamberto</i> suo fratello,
coll'aiuto di <i>Ermengarda marchesana
d'Ivrea</i>, loro sorella, perchè tutti aspiravano
a mettere sul capo di Ugo duca
di Provenza, lor fratello uterino, la corona
del regno d'Italia, ma per loro castigo,
siccome vedremo andando innanzi.
Non si dee ora tacere un'importante
particolarità del suddetto <i>Guido</i> duca
di Toscana. Dacchè per la morte dell'imperador
Berengario Roma restò senza
imperadore, cioè senza quel freno in cui
<span class="pagenum" id="Page_1029">[1029]</span>
la tenevano gli Augusti sovrani, governata
solo da <i>papa Giovanni</i>, ma in tempi
che non si avea quella ubbidienza e rispetto
dal senato e popolo romano che
si conveniva ai pontifici, i quali pure
erano veri e legittimi padroni di quella
città, del suo ducato e d'altri paesi:
<i>Maria</i>, soprannominata <i>Marozia</i>, che,
secondo Liutprando, colla impudicizia
sua avea già formato un grosso partito
de' suoi aderenti, s'impadronì della Mole
adriana, oggidì Castello sant'Angelo, edifizio
che in que' tempi ancora veniva
creduto una fortezza quasi inespugnabile,
e in tal guisa cominciò e continuò
con più baldanza a far da padrona in
Roma. Obbrobriose memorie di quell'alma
città son queste. Tuttavia per maggiormente
assodar la sua possanza, cercò
di avere un marito potente, alle cui
forze congiunte colle sue niuno, e neppure
il papa, potesse resistere. <i>Guido</i>
duca e marchese di Toscana, per attestato
di Liutprando <span class="fnote">[Liutprandus, Hist., lib,. 3, cap. 4.]</span>, non ebbe difficoltà
di prendere per moglie una sì fatta donna,
perchè il dominio di Roma, che pareva
da lei portato in dote, ebbe presso
di lui più peso che ogni altro riguardo.
Queste indubitate nozze di Guido con
Marozia ci danno abbastanza a conoscere
che <i>Alberico marchese</i>, da noi veduto
di sopra marito di Marozia, dovea già
essere mancato di vita. Martino Polacco <span class="fnote">[Martin. Polonus, Chron. Rom. Pont.]</span>,
Tolomeo da Lucca <span class="fnote">[Ptolom. Lucensis, Hist. Eccl.]</span>, il Platina <span class="fnote">[Platina, de Roman. Pontif.]</span>,
il Sigonio <span class="fnote">[Sigon., de Regno Italiae.]</span> ed altri ancora
scrivono che intorno a questi tempi, nata
discordia fra papa <i>Giovanni X</i> ed <i>Alberico
marchese</i>, fu forzato l'ultimo ad
uscire di Roma. Ritiratosi egli nella città
d'Orta, quivi con fabbricare una fortezza
si assicurò. Per vendicarsi poi dei
Romani, chiamò in Italia gli Ungheri, i
quali venuti in Toscana, dopo aver dato
a tutte quelle contrade il guasto, ed uccisa
gran gente, se ne tornarono carichi
<span class="pagenum" id="Page_1030">[1030]</span>
di bottino al loro paese. Sdegnati per
questo i Romani trucidarono il <i>marchese
Alberico</i>. Non truovo io vestigio alcuno
nè in Liutprando, nè in veruno degli antichi
scrittori, che gli Ungheri arrivassero
mai in Toscana o presso Roma. Tuttavia
non sarà senza fondamento la morte
del suddetto Alberico, sembrando non
improbabile che non volendo più sofferir
papa Giovanni la di lui prepotenza,
trovasse maniera per farlo levare dal
mondo. <i>Marozia</i> dipoi per conservare l'usurpata
sua signoria in essa Roma, si
volle maggiormente fortificare col tirar
in essa città <i>Guido</i> marchese e duca di
Toscana, e prenderlo per marito. Noi
vedremo che essa avea partorito ad <i>Alberico</i>
marchese suo primo consorte un
figliuolo che portò il nome del padre, e
divenne col tempo principe ossia tiranno
di Roma. Ma essendo egli in questi tempi
fanciullo, nè potendo per la sua tenera
età dar vigore agli ambiziosi disegni della
madre, essa provvide al bisogno in
altra guisa, con passare alle seconde
nozze.
</p>

<hr />
</div>

<div class="chapter">
<h2 class="hidden" id="DCCCCXXVI">DCCCCXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXXVI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Giovanni</span> X papa 13.</td>
  </tr>
  <tr>
    <td><span class="smcap">Ugo</span> re d'Italia 1.</td>
  </tr>
</table>

<p>
Ricevette in quest'anno l'Italia un
nuovo re, cioè <i>Ugo</i> marchese e duca, e
non già re di Provenza, come osservò il
padre Pagi <span class="fnote">[Pagius, ad Annales Baron.]</span>. Se vogliam credere allo
storico Liutprando <span class="fnote">[Liutprandus, Hist., lib. 3, cap. 5.]</span>, molte virtù concorrevano
in questo principe. <i>Fuit rex
Hugo</i>, dice egli, <i>non minoris scientiae
quam audaciae, nec inferioris fortitudinis
quam calliditatis. Dei etiam cultor, sanctaeque
Religionis amatorum amator; in
pauperum necessitatibus curiosus; erga
ecclesias sollicitus, religiosus. Philosophosque
viros non solum amabat, verum
etiam fortiter honorabat. Qui etsi tot virtutibus
clarebat, mulierum tamen illecebris
eas foedabat.</i> Così Liutprando, che
da fanciullo fu paggio nella corte d'esso
<span class="pagenum" id="Page_1031">[1031]</span>
re Ugo, ma forse non dovette allora per
la sua età saper bene scandagliare le
qualità di questo principe. Noi, pesando
le di lui azioni nel progresso della storia,
inclineremo piuttosto a crederlo un picciolo
Tiberio, una solennissima volpe ed
un vero ipocrita, che per fini umani mostrava
gran venerazione alle chiese e
persone sacre, ma poca nelle sue operazioni
verso Dio e verso la giustizia. Non
solamente tirò egli, stando in Provenza,
nel suo partito <i>Lamberto arcivescovo</i> di
Milano e buona parte dei principi d'Italia,
e specialmente i suoi fratelli uterini,
ma anche lo stesso papa <i>Giovanni X</i>, facendo
credere a tutti ch'egli porterebbe
in Italia il secolo d'oro, e principalmente
sosterrebbe l'autorità del papa entro e
fuori di Roma. Dagli effetti ce ne accorgeremo.
Venuto per mare, sbarcò egli a
Pisa, <i>quae est Tusciae provinciae caput</i>
(lo dice Liutprando), ed appena giunto
colà, vi comparvero gli ambasciatori di
papa Giovanni, anzi vi concorsero a
braccia aperte quasi tutti i principi d'Italia,
per accogliere questo creduto novello
ristoratore del regno, ed invitarlo a
prendere la corona ch'egli vagheggiava
da tanto tempo. Passò dipoi a Pavia, dove
concordemente fu eletto re, ed appresso
coronato in Milano nella basilica
ambrosiana dal suddetto arcivescovo
Lamberto. Non è sì facile il determinare,
non dirò solamente il giorno e il
mese, ma neppur l'anno in cui questo
principe ottenne il titolo e la corona di
re. Il Sigonio fu d'opinione <span class="fnote">[Sigonius, de Reg. Ital., lib. 6.]</span> ch'egli
giugnesse a Pisa nel luglio di questo anno,
e poscia in Milano fosse innalzato al
trono. Il signor Sassi <span class="fnote">[Saxius, in Not. ad Sigonium.]</span> bibliotecario
dell'ambrosiana inclinò a crederlo creato
re fra il maggio e l'agosto dell'anno
precedente 925, e ne addusse alcune ragioni.
Ho io all'incontro osservato dei
combattimenti fra gli stessi diplomi di
questo principe, o per colpa de' copisti,
o perchè alcuni d'essi esistenti negli archivii
<span class="pagenum" id="Page_1032">[1032]</span>
paiono bene a prima vista originali,
ma tali non sono in fatti, ed alcun
d'essi è anche fattura di falsarii. S'aggiugne
l'imbroglio altre volte accennato
di tre diverse ere dall'Incarnazione,
cioè dell'anno volgare preso dal dì
25 di dicembre, o dal primo di gennaio,
e dell'anno pisano e del fiorentino; oltre
a quello delle indizioni ora mutate nel
settembre, ed ora sul principio dell'anno
nostro. In questa controversia ecco ciò
che io sono andato osservando.
</p>

<p>
Due diplomi originali, da me veduti
in Verona, già sono alla luce <span class="fnote">[Antiquit. Ital., Dissert. LXX.]</span>. L'uno
ha queste note: <i>Data anno dominicae Incarnationis
DCCCCXXVIII pridie idus februarii,
Indictione prima, regni vero domni
Hugonis gloriosissimi regis secundo. Actum
Verona</i>. L'altro ha le medesime note, a
riserva dell'essere stato dato <i>XVIII kalendas
martii</i>; e in questo tuttavia si conserva
il sigillo di cera coll'effigie d'esso
Ugo coronato e barbato, e colle lettere
intorno Ugo <span class="smcap">GRA DI REX</span>. Quel <i>XVIII kalendas
martii</i> ha qualche cosa di straniero,
ma non ne mancano esempli. Adunque
nel dì 12 di febbraio dell'anno
926 non dovette peranche Ugo aver presa
la corona del regno d'Italia. Un placito
lucchese ha parimente queste note <span class="fnote">[Ibid., Dissertat. X.]</span>:
<i>Anno regni domni Hugonis</i>, ec. <i>quintodecimo,
VIII kalendas aprilis Indictione
quartadecima</i>, cioè nel dì 25 di marzo
dell'anno 941: dalle quali note risulta
che neppure nel dì 25 di marzo questo
principe avea cominciato a contar gli anni
del suo regno. Un altro diploma conforme
a questi ho io prodotto altrove <span class="fnote">[Ibid., Dissert. LXII.]</span>,
dato <i>VII kalendas aprilis</i> dello stesso anno
941. E nell'archivio de' canonici di
Modena v'ha uno strumento di donazione
fatto a <i>Gotifredo</i> vescovo, <i>regnante
domno Ugho rex ic in Italia anno quinto,
de mense aprilis, Indictione quarta</i>, cioè
nell'anno 931, che conferma la verità
suddetta. Rapporta l'Ughelli un altro diploma
<span class="pagenum" id="Page_1033">[1033]</span>
dato <span class="fnote">[Ughell., Ital. Sacr., tom. 2 in Episcop.
Parmens.]</span> <i> anno dominicae Incarnationis
DCCCCXXVII, decimotertio kalendas
martii, Indictione XV, anno Hugonis
primo</i>, che va d'accordo con gli antecedenti.
Ne riferisce poi un altro dato <i>IV
idus maii, anno dominicae Incarnationis
DCCCCXXIX regni Hugonis IV, Indictione
II</i>. Se non vi ha errore in questo documento,
vegniamo a conoscere che prima
del dì 12 di maggio dell'anno 926
Ugo fu promosso alla dignità regale. Ma
forse ivi sarà scritto <i>regni anno III</i>, trovando
io altre memorie indicanti che
neppure nel dì 7 di giugno dell'anno 926
egli contò l'anno primo del regno. Uno
strumento dell'archivio dei canonici di
Modena è scritto: <i>Regnante domno nostro
Ugho rex ic in Italia anno tercio, de mense
julio, Indictione quintadecima</i>, cioè
nell'anno 927. Adunque nel mese di luglio
dell'anno 925 si truova che egli avea
già conseguita la corona del regno d'Italia.
Un altro è scritto regnante domno
nostro Hugo, gratia dei rex in Italia anno
octavo, et regnante domno nostro Lottario
filio ejus, gratia Dei rex ic in Italia anno
tertio, et dies XII de mense julio per Indictione
VI, cioè nell'anno 933. Queste
note significano che egli era già re nel dì
12 di luglio dell'anno 926. Uno strumento,
riferito dal padre Tatti <span class="fnote">[Tatti, Annali Sacri di Como, tom. 2.]</span>, fu
scritto: <i>Ugo gratia Dei rex. Anni regni
ejus in Italia quinto, mense maii, Indictione
quarta</i>, cioè nell'anno 931: fa conoscere
che nel maggio del 926 egli non
era per anche re. Sicchè dopo tanto scandaglio
sembra potersi decidere che il regno
di questo principe cominciò nell'anno
presente 926 nel mese di giugno, o
poco prima, o poco dopo. Truovasi poi
esso Ugo <span class="fnote">[Antiq. Ital., Dissertat. XV, p. 851.]</span> in <i>Verona VII idus augusti</i>
dell'anno presente, come costa da un
altro suo diploma, in cui è espresso l'<i>anno
primo</i> del suo regno. Chi avendo sotto
gli occhi le carte di qualche antico e dovizioso
<span class="pagenum" id="Page_1034">[1034]</span>
archivio, le esaminerà con pazienza,
potrà più sicuramente decidere
questo punto di controversia.
</p>

<p>
Intanto non è improbabile che accadesse
nei primi mesi dell'anno presente
l'ultima venuta in Italia del re Rodolfo,
e la morte di Burcardo duca di
Suevia, narrata sotto quest'anno da Ermanno
Contratto <span class="fnote">[Hermannus Contractus, in Chronico.]</span>: del che abbiamo
favellato nell'anno precedente. Per attestato
di Liutprando <span class="fnote">[Liutprandus, Hist., lib. 3, cap. 4.]</span>, dacchè fu entrato
Ugo in possesso del regno, <i>post paululum
Mantuam abiit: ubi et Johannes papa
ei occurrens, foedus cum eo percussit</i>.
Questa lega di papa Giovanni col re Ugo
non si può attribuire ad altro che alla
speranza che questo principe gli desse
braccio per sostenere il suo dominio in
Roma. Andava quivi probabilmente ogni
dì più venendo meno la di lui autorità a
cagion di <i>Marozia</i>, assistita dalle forze di
<i>Guido marchese</i> e duca di Toscana, marito
suo, laonde il papa cercò questo appoggio,
ma appoggio sopra di un principe
che non avea se non un solo interesse,
cioè quello della propria grandezza.
Nel dì 12 di novembre di quest'anno il
re Ugo trovandosi in Asti, confermò a
quel vescovo <span class="fnote">[Ughell., Ital. Sacr., tom. 4, in Episcop.
Astens.]</span> tutti i suoi privilegii e
beni. Secondo la Cronica arabica di Cantabrigia <span class="fnote">[Cronicon Arabicum, P. II, tom. 1 Rer. Ital.]</span>,
il re de' Saraceni facendo
guerra ai Cristiani in Calabria, prese un
luogo nominato <i>Urah</i>, che forse è <i>Oria</i>,
caduta, secondo il Protospata, nelle mani
di quegl'infedeli nell'anno 924. Poscia
fece tregua coi Calabresi, ed ebbe per
ostaggio <i>Leone vescovo</i> siciliano, governatore
allora della Calabria. Attesta
inoltre il suddetto Protospata <span class="fnote">[Lupus Protospata, Chronic., tom. 5 Rer.
Ital.]</span> che in
quest'anno <i>comprehendit Michael Sclabus
Sipontum mense julii</i>. E Romoaldo salernitano <span class="fnote">[Romualdus Salern., Chron., tom. 7 Rer. Ital.]</span>
ne parla anch'egli con iscrivere:
<span class="pagenum" id="Page_1035">[1035]</span>
<i>Venerunt Sclavi in Apuliam, et civitatem
Sipontum hostili direptione et gladio
vastaverunt</i>. Sicchè quelle contrade
non men dai Saraceni che dagli Schiavoni
miseramente infestate si truovano
in questi tempi.
</p>

<hr />
</div>

<div class="chapter">
<h2 class="hidden" id="DCCCCXXVII">DCCCCXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXXVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Giovanni</span> X papa 14.</td>
  </tr>
  <tr>
    <td><span class="smcap">Ugo</span> re d'Italia 2.</td>
  </tr>
</table>

<p>
Attese in quest'anno l'accorto <i>re
Ugo</i> a trattar amicizia e lega con tutti i
vicini potentati. Pensò ancora a spedire
ambasciatori alla corte imperiale di
Costantinopoli, e scelse per tale incumbenza
il padre di Liutprando storico <span class="fnote">[Liutprandus, Hist., lib. 3, cap. 5.]</span>,
siccome persona di gran credito per
l'onoratezza de' suoi costumi e per essere
bel parlatore. Andò questi, e fu ben
ricevuto da <i>Romano</i> allora imperador
de' Greci. Liutprando non fa menzione
se non di lui, quasichè il primo fra i
greci Augusti non fosse in que' tempi
<i>Costantino VIII</i> figliuolo di Leone il
Saggio. Nè si sazia d'encomiar esso
Romano, come principe dotato di valore
non ordinario, e di pietà, liberalità e prudenza,
che non avea pari. Portò questo
ambasciatore dei gran regali a quella corte.
Ma ciò che riuscì più caro all'Augusto
Romano, fu che essendo stato assalito nel
viaggio esso ambasciatore da alcuni Sclavi,
o vogliam dire Schiavoni, ribelli all'imperio
greco, gli riuscì di farli prigioni e di
presentarli vivi in Costantinopoli all'imperadore,
che ne fece gran festa. Non così
avvenne per un altro bizzarro regalo
portato a lui d'Italia. Consisteva questo
in due cani, non so se corsi o mastini,
o pur di altra fatta, certo incogniti in
quelle parti. Queste bestie, allorchè furono
presentate all'imperadore, al vedere
quella strana figura, quasi mirassero non
un uomo, ma un mostro, a cagion dell'abito
de' greci imperadori, che tuttavia
comparisce nei bassi rilievi e nelle monete
d'allora, troppo straniero agli occhi di
<span class="pagenum" id="Page_1036">[1036]</span>
genti e bestie avvezze all'Italia, con poca
creanza s'avventarono contra di sua
maestà imperiale; e se non erano presi
colle braccia da molti, faceano un bruttissimo
scherzo al dominator de' Greci.
Tornò poscia in Italia tutto contento questo
ambasciatore al re Ugo; ma stette
poco ad ammalarsi, e scorgendo di non
poterla scappare, si ritirò in un monistero,
secondo l'uso di que' tempi, e preso l'abito
monastico, da lì a quindici giorni
passò da questa all'altra vita, con lasciare
il figliuolo Liutprando in età fanciullesca.
Stando in <i>Pavia</i>, confermò il re
Ugo <span class="fnote">[Ughell., Ital. Sacr., tom. 2 in Episcop.
Parmens.]</span> nel dì 17 di febbraio dell'anno
presente i privilegii ai canonici di Parma.
Crebbero intanto le calamità de' Cristiani
in Calabria per la potenza de' Saraceni.
Secondo la relazione di Lupo protospata <span class="fnote">[Lupus Protospata, tom. 5 Rer. Italic.]</span>,
assediarono que' Barbari Taranto; e
quantunque una valorosa difesa facessero
que' cittadini, pure toccò loro in fine di
soccombere. <i>Anno</i> 927 (scrive egli così) <i>fuit
excidium Tarenti patratum; et peremti sunt
omnes viriliter pugnando; reliqui vero deportati
sunt in Africam. Id factum est mense
augusti in festivitate sanctae Mariae</i>.
Romoaldo salernitano <span class="fnote">[Romualdus Salernitanus, in Chron., tom. 7,
Rer. Ital.]</span> riferisce all'anno
926 questa disavventura de' Tarentini,
e l'attribuisce agli Ungheri, scrivendo che
dopo la presa di Siponto fatta dagli Sclavi,
<i>non post multum temporis Ungri venerunt
in Apuliam: et capta Auria civitate
ceperunt Tarentum. Dehinc Campaniam
ingressi, non modicam ipsius provinciae
partem igni ac direptioni dederunt</i>. Il Protospata
è scrittore più antico di Romoaldo.
</p>

<hr />
</div>

<div class="chapter">
<h2 class="hidden" id="DCCCCXXVIII">DCCCCXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXXVIII</span>. Indiz. <span class="scp">I</span>.</td>
  </tr>
  <tr>
    <td><span class="smcap">Leone</span> VI papa 1.</td>
  </tr>
  <tr>
    <td><span class="smcap">Ugo</span> re d'Italia 3.</td>
  </tr>
</table>

<p>
Non sapeva accomodarsi papa <i>Giovanni
X</i> alla prepotenza di <i>Marozia</i> e di
<span class="pagenum" id="Page_1037">[1037]</span>
<i>Guido</i> duca di Toscana di lei marito,
che si andavano usurpando tutto il governo
temporale di Roma <span class="fnote">[Liutprand., Hist., lib. 3, cap. 12.]</span>. Dovea
bollir forte la discordia fra loro, e verisimilmente
il pontefice, uomo di petto, non
lasciava intentato mezzo alcuno per sostenere
i suoi diritti, ed abbattere questi
perturbatori della sua sì ben fondata
autorità. Andò a terminar questa dissensione
in un sacrilego enorme eccesso.
Secretamente Guido e Marozia raunarono
una mano di sgherri, che entrati un dì
nel palazzo lateranense, sugli occhi dello
stesso papa trucidarono Pietro di lui fratello,
specialmente odiato da Guido; e
messe le mani addosso allo stesso pontefice,
il cacciarono in una scura prigione.
Non passò molto che l'infelice pontefice
quivi terminò i suoi giorni, o sopraffatto
dal dolore di sì indegno strapazzo, o
pure come correa fama a' tempi di Liutprando,
perchè con un cuscino il soffocarono.
Si sarebbe aspettato il lettore che
il cardinal Baronio avesse qui aguzzata
la penna contra di sì esecranda iniquità, e
contra dei suoi sacrileghi autori. Tutto il
contrario. Grida egli, quasi esultando:
<i>Sic igitur dignum suis sceleribus finem
accepit invasor et detentor injustus apostolicae
sedis Johannes, ut qui per impudicam
feminam sacrosanctam apostolicam
sedem violentus arripuit, aeque per impudicam
mulierem ejectus et conjectus in carcerem,
ea simul cum vita caruerit</i>. Ma e se
fossero ciarle e voci inventate dagl'ingiusti
nemici di questo papa Giovanni, quelle
che il solo Liutprando lasciò scritto del
suo ingresso nel pontificato: che sarebbe
da dire della sentenza proferita qui contro
la memoria di un romano pontefice, accettato
e venerato per tale da tutta la
Chiesa di Dio, e che lodevolmente esercitò
il pontificato, e solo per sostenere
i diritti temporali della santa sede incontrò
l'odio de' cattivi e dei prepotenti, e
restò in fine soperchiato da essi? Veggasi
ciò che il medesimo Baronio dica agli anni
955 e 963 di <i>Giovanni XIII</i> papa, che
<span class="pagenum" id="Page_1038">[1038]</span>
per varie ragioni non era da paragonare
con <i>Giovanni X</i>. Non mi stendo a dire di
più, bastando rapportar qui ciò che ne
scrisse Frodoardo <span class="fnote">[Frodoardus, de Roman. Pont.]</span>. I suoi versi son
questi:
</p>

<div class="poem">
<p><i>Surgit ab hinc decimus scandens sacra jura Johannes.</i></p>
<p><i>Rexerat ille ravennatem moderamine plebem.</i></p>
<p><i>Inde petitus ad hanc romanam percolit arcem.,</i></p>
<p><i>Bis septem qua praenituit paulo amplius annis.</i></p>
<p><i>Pontifici hic nostro legat segmenta Seulfo.</i></p>
<p><i>Munificisque sacram decorans ornatibus aulam</i></p>
<p><i>Pace nitet dum, patricia deceptus iniqua,</i></p>
<p><i>Carcere conjicitur, claustrisque arctatur opacis.</i></p>
<p><i>Spiritus at saevis retineri non valet antris;</i></p>
<p><i>Emicat immo aethra decreta sedilia scandens.</i></p>
</div>

<p>
In questi medesimi tempi fioriva e
scriveva Frodoardo, e la testimonianza
sua vale ben più di quella di Liutprando,
che era allora un ragazzo, e cresciuto
poscia in età, pescò le notizie di questi
tempi nei libelli infamatorii e romanzi
d'allora. E s'egli fosse ben informato di
quegli affari, basta leggere ciò ch'egli
dopo il suddetto empio fatto soggiugne:
<i>Quo mortuo, ipsum Marotiae filium nomine
Johannem, quem ex Sergio papa meretrix
ipsa genuerat, papam constituunt</i>.
Ma questa è una spropositata asserzione.
Imperocchè di certo sappiamo che dopo
<i>Giovanni X</i> fu eletto e consecrato papa
<i>Leone VI</i> nel mese di giugno, secondo i
conti del padre Pagi. E dopo <i>Leone</i> venne
papa <i>Stefano VII</i>, e dipoi <i>Giovanni</i> figliuolo
di Marozia. Ora vatti a fidare di
Liutprando. Frodoardo differisce la morte
di papa Giovanni X sino all'anno seguente.
Abbiam veduto che esso papa fu
<i>patricia deceptus iniqua</i>, cioè da Marozia;
ma nella Storia Frodoardo stesso <span class="fnote">[Idem. in Chronic. tom. II Rer. Francis
Du-Chesne.]</span>
asserisce che <i>Guido duca</i> di Toscana,
fratello del re Ugo, ebbe mano in
quella empietà. Una carta esistente nell'archivio
archiepiscopale di Lucca, e
da me veduta, porta le seguenti note
cronologiche: <i>Hugo gratia Dei rex anno
regni ejus, Deo propitio, secundo, ipsa die
<span class="pagenum" id="Page_1039">[1039]</span>
kalend. januarii Indictione prima</i>, cioè
nel dì primo di gennaio del presente anno,
confermandosi che Ugo non conseguì
il regno nell'anno 925. Contiene
quel documento una permuta di beni
fatta da <i>Pietro vescovo</i> di Lucca, <i>et Wido
dux direxit missos suos</i>, per chiarire che
non interveniva danno o frode in quel
contratto: dal che intendiamo ch'egli
soggiornava allora in Lucca. Circa il
mese di settembre dovette il re Ugo fare
una scorsa ai suoi Stati di Provenza.
Abbiamo questa particolarità a noi conservata
dal sopraddetto Frodoardo. <i>Heribertus
comes</i>, dice egli, <i>cum Rodulfo</i> (re
di Francia) <i>proficiscitur in Burgundiam
obviam Hugoni Italiae regi</i>. Aggiugne ancora
che <i>Hugo rex habens colloquium cum
Rodulfo, dedit Heriberto comiti provinciam
viennensem vice filii sui Odonis</i>. Però il
re Ugo, vedendo di non poter tener quegli
Stati, dovette farne un sacrifizio alla
potenza di Eriberto conte di Vermandois,
arbitro allora del regno di Francia. Rapporta
il padre Dachery <span class="fnote">[Frodoardus, de Roman. Pontific.]</span> un diploma
d'esso re Ugo, dato <i>pridie idus novembris
anno dominicae Incarnationis
DCCCCXXVIII, regni vero domni Hugonis
piissimi regis tertio, Indictione prima</i>. Da
questo ricaviamo il tempo in cui egli
era in Vienna, e che o non avea ceduto
per anche quegli Stati, oppure gli avea
ceduti con ritenersi la sovranità. Nella
Cronica d'Amalfi <span class="fnote">[Dachery, in Spicileg., tom. 3 postrem.
edition.]</span>, correndo questi
tempi, noi troviamo duca di quella città
ed imperial patrizio <i>Mastaro</i> figlio del
già duca <i>Mansone</i>. Il titolo di patrizio fa
intendere che quella città continuava a
riconoscere la sovranità de' greci imperadori.
</p>

<p>
<span class="pagenum" id="Page_1040">[1040]</span>
</p>

<hr />
</div>

<div class="chapter">
<h2 class="hidden" id="DCCCCXXIX">DCCCCXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXXIX</span>. Indiz. <span class="scp">II</span>.</td>
  </tr>
  <tr>
    <td><span class="smcap">Stefano</span> VII papa 1.</td>
  </tr>
  <tr>
    <td><span class="smcap">Ugo</span> re d'Italia 4.</td>
  </tr>
</table>

<p>
Non più di sette mesi e cinque giorni
durò il pontificato di <i>Leone VI</i> papa,
attestandolo Frodoardo <span class="fnote">[Antiquit. Ital., Dissert. V, pag. 210.]</span> con questi
versi, dopo aver parlato della morte di
papa Giovanni X:
</p>

<div class="poem">
<p><i>Pro quo celsa Petri sextus Leo regmina sumens,</i></p>
<p><i>Mensibus haec septem servat, quinisque diebus,</i></p>
<p><i>Praedecessorumque petit consortia vatum.</i></p>
</div>

<p>
Però il padre Pagi, che il fa creato
papa circa il fine di giugno dell'anno
precedente, il crede per conseguente morto
intorno al dì 3 di febbraio dell'anno
presente. Ma il suddetto Frodoardo, col
riferire sotto quest'anno la morte di <i>papa
Giovanni X</i> carcerato, può far dubitare
di questi conti, non essendo probabile
che i Romani eleggessero un pontefice
novello, se prima non furono accertati
che, coll'essere mancato di vita Giovanni,
era vacante la sedia di san Pietro. <i>Johannes
papa</i> (dice egli) <i>quum a quadam
potenti femina, cognomine Marocia,
principatu privatus sub custodia detineretur,
ut quidam, vi, ut plures astruunt, actus
angore defungitur</i> <span class="fnote">[Idem, in Chronico.]</span>. Che anche <i>Leone
VI</i> fosse imprigionato e morisse in
carcere, l'ha bensì scritto il cardinal
Baronio <span class="fnote">[Baron., in Annal. Eccl.]</span>, ma senza addurne autore,
o pruova alcuna. Tolomeo da Lucca <span class="fnote">[Ptolomaeus Lucens., Hist. Eccl., tom. 11
Rer. Ital.]</span>
trecento anni prima del Baronio scrisse:
<i>De hoc nullae historiae aliqua gesta tradunt,
quia modicum sedit, sed quod in pace
quievit, nullam tamen tyrannidem exercuit</i>.
Ora è fuor di dubbio che a <i>Leone
VI</i> nel romano pontificato succedette
<i>Stefano VII</i>, le cui azioni restano tuttavia
seppellite nel buio di quell'ignorante
<span class="pagenum" id="Page_1041">[1041]</span>
secolo. Abbiamo poi dal suddetto Frodoardo
che in questi tempi <i>viae Alpium a
Saracenis obsessae, a quibus multi Romam
proficisci volentes, impetiti revertuntur</i>.
Venivano questi malanni ed impedimenti
dai Saraceni, che s'erano ben fortificati
nel luogo di Frassineto ai confini dell'Italia
e Francia, da dove infestavano tutte
le circonvicine provincie. Non si sa
bene l'anno preciso, in cui <i>Guido duca</i>
di Toscana passò da questa all'altra vita.
Tuttavia giacchè Liutprando <span class="fnote">[Liutprandus, Hist., lib. 3, cap. 12.]</span>, dopo
aver narrata la morte di Giovanni X papa,
scrive: <i>Wido vero non multo post moritur,
fraterque ejus Lambertus ipsi vicarius
ordinatur</i>; si può fondatamente conietturare
che in quest'anno succedesse
il fine dei suoi giorni. In luogo d'esso
fu creato duca di Toscana <i>Lamberto</i> suo
fratello. Noi troviamo in Pavia il re Ugo
nel mese di maggio, ciò apparendo da
un suo diploma <span class="fnote">[Ughell., Ital. Sacr., tom. 2 in Episc. Parmens.]</span> spedito in favore di
Sigefredo vescovo di Parma e della sua
chiesa. <i>IV idus maii, anno dominicae Incarnationis
DCCCCXXIX, regni vero domni
Hugonis piissimi regis quarto</i> (più
probabilmente <i>tertio</i>) <i>Indictione II, Actum
Papiae</i>. <i>Landolfo principe</i> di Benevento
e di Capoa, tuttochè creato patrizio
dagli imperadori greci, ebbe di quando in
quando delle liti con essi, e fece lor guerra.
In questo anno ancora per attestato
di Lupo protospata <span class="fnote">[Lupus Protospata, in Chron., tom. 5 Rer.
Ital.]</span>, unitosi egli con
<i>Guaimario II</i>, principe di Salerno, guerreggiò
contro i Greci, ciò apparendo dalle
parole di quello scrittore: <i>Anno 929, Indictione
II, Pandulphus</i> (vuol dire <i>Landulphus</i>)
<i>et Guaimarius principes Langobardorum
intraverunt Apuliam</i>, dove i
Greci erano specialmente padroni di Bari.
Abbiamo inoltre dalla Cronica arabica <span class="fnote">[Chron. Arab., P. II, tom. 1 Rer. Ital.]</span>
che Saclabio generale de' Saraceni
in Sicilia, il quale nel precedente anno
avea presa Zarmina, in questo <i>excursionem
<span class="pagenum" id="Page_1042">[1042]</span>
fecit usque ad Alancaberdam</i> (si
crede che voglia dire <i>Langobardiam</i>, cioè
il ducato beneventano), <i>et multos captivos
cepit, nullam tamen civitatem expugnavit.
Inducias tamdem unius anni fecit
cum Calaurensibus.</i>
</p>

<hr />
</div>

<div class="chapter">
<h2 class="hidden" id="DCCCCXXX">DCCCCXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXXX</span>. Indiz. <span class="scp">III</span>.</td>
  </tr>
  <tr>
    <td><span class="smcap">Stefano</span> VII papa 2.</td>
  </tr>
  <tr>
    <td><span class="smcap">Ugo</span> re d'Italia 5.</td>
  </tr>
</table>

<p>
Non ha la storia d'Italia, se non Liutprando,
che abbia con qualche estensione
parlato dei fatti d'<i>Ugo</i> re d'Italia. Ma ne
parla egli senza assegnarne i tempi, anzi
talora confondendo l'ordine dei tempi.
Sarà perciò a me lecito di rapportar sotto
il presente anno la congiura fatta in
Pavia contra del re Ugo da Gualberto e
da Everardo soprannominato Gezone <span class="fnote">[Liutprandus, Hist., lib. 3, cap. 10.]</span>.
Erano essi due giudici di quella città, ma
prepotenti per la loro nobiltà, ricchezze
e aderenze. Il primo avea avuto un figliuolo
appellato <i>Pietro, vescovo</i> di Como,
e una figliuola per nome Raza maritata
in <i>Gilberto conte</i> del sacro palazzo. Gezone
era una sentina di vizi. La cagion non
si sa: un dì fecero costoro adunanza di
gente con pensiero di andare addosso al
re, che vivea senza sospetto alcuno. Tanto
tardarono, che Ugo fu avvertito della
mena, e da uomo scaltro mandò a dir
loro le più belle parole del mondo, esibendosi
pronto a correggere, se v'era
cosa che lor dispiacesse. Con ciò restò
quetata la foga dei due congiurati, ma
non cessò l'animo loro perverso di macchinar
contro la vita del re, seppure lo
astuto Ugo non finse quest'ultima partita
per liberarsi da chi avea nudrito sentimenti
sì perniciosi contro la di lui corona
e vita. Facendo egli vista di non curar
questi movimenti, uscì un giorno di Pavia,
e andato in altre città, fece venire a
sè varie brigate de' suoi soldati, e specialmente
Sansone uomo di gran potenza
e nemico dichiarato di Gezone. Ugo fu
consigliato da lui di tornarsene in Pavia;
<span class="pagenum" id="Page_1043">[1043]</span>
e perciocchè costumavano i nobili Pavesi,
allorchè il re ritornava, di uscirgli incontro
fuori della città, gli disse essere necessario
di ordinare segretamente a <i>Leone vescovo</i>
di Pavia, nemico anch'esso di Gezone,
di serrare, uscita che fosse la nobiltà,
le porte d'essa città, e di ben custodire
le chiavi, acciocchè niuno potesse
rientrarvi. Così fu fatto. E Gualberto e
Gezone restarono colti in questa maniera,
e i loro seguaci. Il primo pagò colla
testa i suoi debiti; a Gezone furono cavati
gli occhi e tagliata la lingua, perchè
avea sparlato del re; il fisco tese le unghie
a tutti i loro tesori; e ai complici
di costoro toccò una disgustosa prigionia.
Questo colpo servì ad accrescere la riputazion
del re Ugo, e a farlo temere e
rispettare, non solo in Pavia, ma per tutto
il regno: il che non avea saputo fare
in addietro il buon imperador Berengario.
Un diploma del re Ugo, dato in Pavia
nel settembre di quest'anno in favore di
<i>Sigefredo vescovo</i> di Parma, fu da me
dato alla luce <span class="fnote">[Antiquit. Ital., Dissert. XXXI, pag. 935.]</span>. Secondo la Cronica
arabica di Sicilia <span class="fnote">[Chron. Arab. P. II, tom. 1 Rer. Ital.]</span>, Saclabio generale
de' Saraceni in questo anno <i>excursione
in Calauriam facta, cepit arcem, cui nomen
Termulah, et abduxit captivorum duodecim
millia</i>. Intanto convien confessare
che in questi tempi, ancorchè l'Italia godesse
comunemente la pace, pure assai
deforme era il suo volto, perchè le belle
arti, le scienze, la pulizia da gran tempo
ne erano bandite, e una somma ignoranza
regnava dappertutto, non solamente
fra i laici, che per lo più non possedevano
libri, troppo cari allora perchè manoscritti,
ma anche fra gli stessi ecclesiastici,
e fino tra i monaci, che pure in
molti luoghi mantenevano l'uso di trascrivere
essi libri. Per cagion di questa
ignoranza, e per gli esempli de' viziosi
che erano cresciuti a dismisura, si aumentò
di molto la corruzion de' costumi, e
ne patì la religione stessa, divenuta, per
così dire, materiale senza spirito. Non già
<span class="pagenum" id="Page_1044">[1044]</span>
che nascessero eresie, perchè il popolo e
i pastori della Chiesa tenevano saldo quel
che aveano appreso della fede cristiana;
ma perchè pochi leggevano le divine
Scritture; e il non udire inculcata nelle
prediche la parola di Dio e le sue gran
verità, lasciava libero il campo ai vizii e
alle superstizioni: che tali erano il duello,
e varie altre prove appellate giudizii di
Dio, ed inventate per iscoprire, come
scioccamente si credeva, la verità delle
cose, e l'innocenza o reità delle persone,
per tacere altre cose. Allora ancora più
che mai si spacciarono miracoli falsi; si
formarono varie leggende di santi, che
oggidì si scorgono favolose; e però andò
in decadenza anche la disciplina monastica
nella maggior parte de' monisteri,
massimamente perchè que' sacri luoghi
venivano divorati dai principi, e dati in
commenda ad abbati anche secolari e
scandalosi; e i vescovi, e fin gli stessi romani
pontefici, più a distruggere, che ad
edificare erano rivolti, stante la voga in
cui cominciò ad essere la simonia, l'incontinenza,
il dover andare alla guerra,
per nulla dire di tanti altri disordini di
questi secoli barbarici, non taciuti dal
cardinal Baronio.
</p>

<hr />
</div>

<div class="chapter">
<h2 class="hidden" id="DCCCCXXXI">DCCCCXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXI</span>. Indiz. <span class="scp">IV</span>.</td>
  </tr>
  <tr>
    <td><span class="smcap">Giovanni</span> XI papa 1.</td>
  </tr>
  <tr>
    <td><span class="smcap">Ugo</span> re d'Italia 6.</td>
  </tr>
  <tr>
    <td><span class="smcap">Lottario</span> re d'Italia 1.</td>
  </tr>
</table>

<p>
Per maggiormente assicurarsi la corona
sul capo e conservare ne' suoi discendenti
il regno d'Italia, il re <i>Ugo</i> dichiarò
in quest'anno collega e re <i>Lottario</i>
suo figliuolo, natogli da <i>Alda</i> sua
moglie defunta; e concorsero coi lor
voti in questa elezione tutti i principi e
baroni nella dieta del regno. Credette il
Sigonio <span class="fnote">[Sigonius, de Regno Ital., lib. 6.]</span> che ciò seguisse nell'anno
932. All'incontro Girolamo Rossi <span class="fnote">[Rubeus, Istor. Ravenn., lib. 5.]</span>
asserì che questo principe fu promosso
alla dignità regale nell'anno precedente
<span class="pagenum" id="Page_1045">[1045]</span>
930, per aver veduto nell'archivio di
Ravenna strumenti scritti, dice egli, in
quell'anno col regno di <i>Ugo</i> e <i>Lottario</i>.
Prese il padre Pagi <span class="fnote">[Pagius, ad Annales Baron.]</span> con ambe le mani
una tale asserzione, e la stabilì per
cosa indubitata. Ma s'egli avesse fatto
mente a tanti altri documenti che restano
di Ugo e Lottario, si sarebbe anche
egli trovato confuso, come son io, in
accertare il principio del regno di Lottario.
Vero è che dal signor Sassi <span class="fnote">[Saxius, in Not. ad Sigon., de Regno Ital.]</span>
bibliotecario dell'Ambrosiana sono allegate
varie memorie indicanti conferito
il titolo regale a Lottario nell'anno 930.
Ma egli stesso ne accenna dell'altre che
cominciano il regno di lui nell'anno presente,
con aver anche immaginata una
lodevol maniera di sciogliere questo
gruppo, supponendo due epoche diverse
di Lottario, la prima dell'elezione, e la
seconda della coronazione. È ingegnoso
il trovato; ma se ci erano popoli che
non riconoscevano il re d'Italia, se non
dappoichè egli era coronato, e se la coronazione
fu di tale importanza che recava
il compimento all'essenza dei re in
quei tempi: non si saprà sì facilmente
intendere come dopo l'elezione si differisse
cotanto il prendere la corona. Io
per me confesso di aver qualche diffidenza
dei documenti che mettono il cominciamento
del regno di Lottario nell'anno
930. I diplomi scritti con lettere
d'oro non sono in molto credito presso
di me; non mancano carte false negli
archivii; e le legittime per colpa o de' secondi
notai, o de' copisti, o degli stampatori,
non di rado sono giunte a noi con
delle slogature. Ora ancorchè n'abbia
anch'io veduto di quelle, dalle quali si
può arguire innalzato al trono regale
Lottario nell'anno 930, ed alcuna per
avventura se ne legga nelle mie Antichità
italiche; pure così abbondante è il
numero di quelle che mettono il principio
del suo regno nell'anno presente 931,
che più sicuro tengo il fermarmi in questa
<span class="pagenum" id="Page_1046">[1046]</span>
opinione. Ho io pubblicato un bel
placito <span class="fnote">[Antiquit. Ital., Dissert. XXXI et X.]</span>, cioè uno de' più certi monumenti
dell'antichità, tenuto in Pavia stessa,
<i>anno regni domni Hugoni et Lotharii
filio ejus gratia Dei reges, Deo propicio,
domni Hugoni decimo, Lotharii vero quinto,
XIV kalendas octobris, Indictione nona</i>,
cioè nell'anno 935. Un altro placito
si vede tenuto in Lucca, <i>anno domini
Ugoni quintodecimo, domni Lotharii vero
decimo, hoctavo kalendas aprilis, Indictione
quartadecima</i>, cioè nell'anno 941.
Il primo ci fa conoscere Lottario nel settembre
dell'anno 931 re, e il secondo
cel mostra non per anche re nel marzo
dello stesso anno. Nell'archivio dei
canonici di Modena uno strumento fu
scritto, <i>Domnus Hugo, et Lothario filio
ejus gratia Dei regis hic in Italia. Domno
Hugo anno octavodecimo, et domno Lothario
anno terciodecimo, V kalendas januarias
per Indictione secunda</i>, cioè nell'anno
943. Adunque neppure nel dì 28
di decembre dell'anno 930 Lottario
era salito sul trono. E che neppure nel
dì 4 di marzo del 931 egli godesse del
titolo regale, si raccoglie da una carta
scritta in Lucca <i>anno XIX, regni Lotharii
regni, IV nonas martii, Indictione VIII</i>,
cioè nell'anno 950. Veggansi altri documenti
da me rapportati nelle Antichità
italiane <span class="fnote">[Antiq. Ital., Dissert. IX, XXXIV, XXXVI,
LXII, etc.]</span>, che neppur nell'aprile dell'anno
931 aveva avuto principio il regno
di Lottario. Da queste notizie non
discordano le pubblicate dal Campi <span class="fnote">[Campi, Istor. di Piacenza, tom. 1.]</span>,
dall'Ughelli <span class="fnote">[Ughell., Ital. Sacr.]</span> e dal Margarino <span class="fnote">[Margarinius, Bullar. Casinens., tom. 2.]</span>,
benchè non sempre esattamente copiati
sieno i loro documenti, dimodochè dee
parer più sicuro il fissare nell'anno presente
il principio dell'epoca del regno di
Lottario figliuolo del re Ugo. E tanto
più ciò si troverà certo, quanto più si
rifletterà ad uno strumento dato alla luce
<span class="pagenum" id="Page_1047">[1047]</span>
dal padre Tatti <span class="fnote">[Tatti, Annal. Sacri di Como, tom. 2.]</span>, dove son queste
note cronologiche. <i>Ugo gratia Dei rex
anno regni ejus in Italia quinto, mense
maii, Indictione quinta</i>, cioè nell'anno
presente di maggio. Adunque non era
per anche in uso epoca alcuna di Lottario
prima del corrente maggio. Che poi
verso il fine del maggio stesso egli salisse
al trono, può ricavarsi da una carta
pecora dell'archivio del monistero milanese
di santo Ambrosio, scritta <i>Hugo et
Lothario filius ejus divina ordinante providentia
regis anno regni praedicto Hugoni
quinto, Lotharii primo, mense magio, Indictione
quarta</i>. Credesi che in quest'anno
mancasse di vita <i>Lamberto arcivescovo</i>
di Milano. Quel clero e popolo si figurava
di poter eleggere, secondo l'inveterato
costume, dal grembo de' suoi
parrochi o canonici nazionali il successore;
ma i maneggi e la potenza del re
Ugo s'interposero, e furono obbligati ad
eleggere per quella cattedra uno straniere.
Questi fu <i>Ilduino</i> franzese, parente
del medesimo re, che eletto già vescovo
di Tongres in concorrenza di un altro,
soccombendo nella contesa, era negli
anni addietro venuto a cercar migliore
fortuna in Italia <span class="fnote">[Liutprandus, Hist., lib. 3, cap. 11.]</span>. Essendo venuto
meno nell'anno 928 <i>Noterio</i> ossia <i>Notecherio</i>,
vescovo di Verona, tanto si adoperò
il re Ugo, che istallò in quella sedia
Ilduino, oppure gliene fece solamente
godere le entrate. Ma non terminò l'ambizione
di questo prelato, nè la politica
del re Ugo, a cui premeva di avere un
arcivescovo di Milano tutto suo: sebben
pare che Raterio, di cui parleremo, metta
in dubbio la volontà del re stesso in
questo affare. Certo è che Ilduino passò
dalla chiesa di Verona alla più insigne
e più pingue ambrosiana; giacchè più
non si badava ai canoni che vietavano
le traslazioni de' vescovi. Aveva egli, allorchè
venne in Italia, condotto seco
<i>Raterio</i> monaco di Liegi, uomo celebre
in questi tempi <i>ob religionem, septemque
<span class="pagenum" id="Page_1048">[1048]</span>
artium liberalium peritiam</i>, come dice
Liutprando, di cui avremo occasion di
parlare andando innanzi. Fu spedito lo
stesso Raterio a Roma <span class="fnote">[Ratherius, in Epist., in Spicileg. Dacherii.]</span>, per ottenere
dal sommo pontefice l'approvazione dell'arcivescovato
d'Ilduino e il pallio.
Riuscì felicemente in questo negoziato
il valente monaco, e non dimenticò i
suoi propri affari, perchè, per confessione
sua, insieme col pallio e colle bolle
pontificie in favor d'Ilduino <i>allatae sunt
et literae domni papae tunc temporis Johannis
gloriosae indolis, quibus continebantur
ejusdem preces, totiusque romanae
ecclesiae, uti ego Veronensibus darer
episcopus</i>. Perciò o nell'anno presente,
o nel susseguente, dovette Raterio entrare
in possesso della chiesa di Verona.
</p>

<p>
Ma avendo noi udito che questo monaco
portò lettere di <i>Giovanni</i> papa, convien
ora raccontare che in quest'anno
cessò di vivere <i>Stefano VII</i> papa, di cui
Frodoardo scrive così <span class="fnote">[Frodoardus, de Roman. Pontificib.]</span>:
</p>

<div class="poem">
<p><i>Septimus hinc Stephanus praefulget in annos,</i></p>
<p><i>Aucto mense super, bisseno ac sole jugato.</i></p>
</div>

<p>
Gli succedette <i>Giovanni XI</i> figliuolo
di Marozia. Ha questo papa anch'egli la
disgrazia d'essere appellato <i>pseudopontifex</i>
dal cardinal Baronio <span class="fnote">[Baron., in Annal. Eccles.]</span>, che unicamente,
come fecero tant'altri, si appoggiò
sulle maldicenze di Liutprando storico.
Troppo stomaco fece allo zelante porporato
l'aver questi detto ch'esso Giovanni
era nato da Marozia e da Sergio III papa.
Ma siccome abbiam detto di sopra all'anno
910, ragionevolmente si possono queste
credere calunniose voci sparse da' nemici
contro la fama e memoria di Sergio.
<i>Marozia</i> era moglie, secondo tutte le apparenze,
di <i>Alberico marchese</i>; e di esso
Alberico vien chiamato da altri scrittori
figliuolo esso <i>Giovanni XI</i>, creato papa
in quest'anno. Che se il Baronio scrive
essere egli stato portato al pontificato
<span class="pagenum" id="Page_1049">[1049]</span>
dalla prepotenza di <i>Guido marchese</i> di
Toscana, marito posteriore di Marozia,
non s'abbia a male, se gli rispondiamo,
essere questi sogni suoi ed immaginazioni,
non sostenute dalla testimonianza di
alcun antico scrittore. E tanto più, perchè,
siccome abbiam detto, pare che il
suddetto <i>Guido</i> duca e marchese già fosse
mancato di vita nell'anno 929. Per altro
si può credere che Marozia non lasciasse
in ozio la sua possanza per far cadere in
capo al figliuolo la tiara pontificia, e
seguitar ella a comandar le feste in Roma,
come avea fatto in addietro. Ma di
questo si ha da domandar conto ai Romani
d'allora che, avviliti o effeminati,
si lasciavano così aggirar da una donna.
Per altro non sapendosi succeduta allora
violenza alcuna, ragion vuole che legittima
fosse l'elezion di <i>Giovanni XI</i>, ed egli
in fatti fu riconosciuto per vero papa da
tutta la Chiesa, e chiamato dal vivente
allora Raterio <i>pontifex gloriosae indolis</i>;
laonde al tribunale del sacro Annalista
non conveniva di dichiararlo <i>pseudopontefice
ed intruso</i> contra il sentimento della
Chiesa universale e della storia.
</p>

<p>
Abbiamo da Frodoardo <span class="fnote">[Frodoardus, in Chron.]</span> che in
questo anno, <i>Graeci Saracenos per mare
insequentes usque ad Fraxenedum saltum,
ubi erat refugium ipsorum, et unde egredientes
Italiam sedulis praedabantur incursibus,
Alpibus etiam occupatis, celeri Deo
propitio internecione proterunt, quietam
reddentes Alpibus Italiam</i>. Di questo fatto,
glorioso all'armi greche ed utile all'Italia,
non resta vestigio in alcun'altra istoria.
Nè si creda già il lettore che venisse
fatto ai Greci di schiantar quella mala
razza da Frassineto. Seguitarono que' malandrini
ad abitar ivi, e ad infestar come
prima l'Italia e la Provenza: e tornerà in
breve occasion di parlarne. Oltre a quest'anno
non si può differire una strepitosa
iniquità del re Ugo <span class="fnote">[Liutprandus, Hist., lib. 3, cap. 13.]</span>. Reggeva la
Toscana allora <i>Lamberto duca</i>, uomo bellicoso
<span class="pagenum" id="Page_1050">[1050]</span>
e capace di gran fatti. Il credito di
questo principe, suo fratello uterino, era
una spina sugli occhi al re Ugo, per timore
che i principi d'Italia ribellandosi portassero
alla corona esso Lamberto. Aveva
inoltre Ugo un fratello dal lato del padre,
appellato <i>Bosone</i>, che ardentemente vagheggiava
il ducato della Toscana. Che
dunque fece questa volpe regale? Sparse
voce che <i>Berta</i> duchessa di Toscana sua
madre non aveva partorito alcun figliuolo
al duca <i>Adalberto</i> suo marito; ma che
presi dei figliuoli nati da altre donne, cioè
<i>Guido</i>, <i>Lamberto</i> ed <i>Ermengarda</i>, avea finto
di averli essa partoriti, per poter continuare
la sua autorità dopo la morte del
marito. Bisognò ben supporre stranamente
semplice e scimunito Adalberto duca,
che non si avvide di questa invenzione.
Ciò fatto, il re Ugo stette poco ad intimare
al duca Lamberto che non ardisse di
appellarsi più suo fratello. Non seppe
Lamberto digerir questa calunniosa voce,
e fece sapere al re d'essere pronto a provare
in duello che tanto egli come esso
Ugo erano venuti alla luce per la medesima
madre. Allora il re destinò un certo
giovane appellato Teduino per suo campione,
affin di decidere coll'armi a nome
suo questa controversia. Seguì il combattimento,
in cui restò vincitore Lamberto;
e ciò in que' tempi, ne' quali il duello
per pazza opinione de' popoli veniva creduto
un manifesto giudizio di Dio intorno
alla verità o falsità delle accuse, servì a
comprovare l'innocenza del vincitore
Lamberto. Liutprando crede inventata
questa calunnia dal re Ugo, perchè egli era
già in trattato di accasarsi con Marozia, e
cercava di levar di mezzo l'impedimento
della parentela, essendo ella stata moglie
di <i>Guido marchese</i> di Toscana suo fratello.
Restò confuso il re Ugo, ma non lasciò
per questo di continuar la persecuzione
contro il fratello Lamberto; e tanto
seppe fare che l'attrappolò, ed avutolo
nelle mani, gli fece cavar gli occhi, e toltogli
il ducato della Toscana, lo conferì a
<i>Bosone</i> suo fratello. Per attestato del
<span class="pagenum" id="Page_1051">[1051]</span>
Fiorentini <span class="fnote">[Fiorentini, Memor. di Matilde, lib. 3.]</span>, questo Bosone si truova nell'anno
seguente marchese della Toscana.
Liutprando scrive <span class="fnote">[Liutprandus, Hist., lib. 2, cap. 15.]</span> che a' suoi tempi
vivea tuttavia l'infelice Lamberto, <i>qui
nunc usque lumine privatus superest</i>. Così
in altre mani passò il ducato della Toscana,
tolto con sì enorme superchieria alla
schiatta dei Bonifazii ed Adalberti, gloriosi
e potenti duchi di quella provincia. Ma non
perciò credo io che finisse la lor prosapia,
con avere addotto conghietture fortissime
ed atte a persuadere, che <span class="fnote">[Antichità Estensi, P. 1, cap. 22 et seq.]</span> da alcuno
di quei due principi, cioè o da <i>Guido</i> o da
<i>Lamberto</i> marchese di Toscana, e figliuoli
di <i>Adalberto II il Ricco</i>, oppure da <i>Bonifazio</i>
fratello d'esso Adalberto II, sia
discesa la nobilissima stirpe dei <i>marchesi
d'Este</i>, che poi nel secolo undecimo diramata,
fiorisce tuttavia nella real casa di
Brunsvic, regnante in Inghilterra e Germania,
e nella casa dei duchi di Modena.
Siccome ho io provato con sicuri documenti,
cominciano in questi tempi a trovarsi
gli antenati della gloriosa prosapia
che poi fu appellata de' <i>marchesi d'Este</i>.
Si truovano essi ornati del titolo di
<i>marchesi</i>; e quantunque io non abbia
potuto scoprir finora documento alcuno
chiaramente comprovante la lor connessione
coi suddetti antichi marchesi di
Toscana; pure tali conghietture concorrono,
che difficilmente si potrà fallare in
tenendo i principi estensi per discendenti
da essi. Lo stesso Liutprando <span class="fnote">[Liutprandus, Hist., lib. 3, cap. 12.]</span> pare
che indichi avere il duca Guido avuto dei
figliuoli da <i>Marozia patrizia romana</i>,
perchè detestando le nozze del re Ugo
colla medesima, scrive ch'essa non potea
valersi della legge ebraica, concedente
all'un fratello di suscitare il seme dell'altro
fratello defunto senza figliuoli, e perciò
dice:
</p>

<p>
<span class="pagenum" id="Page_1052">[1052]</span>
</p>

<div class="poem">
<p><i>Immemor aspiceris praecepti caeca Johannis,</i></p>
<p><i>Qui fratri vetuit fratris violare maritam.</i></p>
<p><i>Haec tibi Moyseos non praestant carmina vatis,</i></p>
<p><i>Qui fratri sobolem fratris de nomine jussit</i></p>
<p><i>Edere, si primus nequeat sibi gignere natum.</i></p>
<p><i>Nostra tuo peperisse viro te saecula norunt.</i></p>
</div>

<p>
Ma che divenne di questi figliuoli di
Guido? Altri ne potè avere <i>Lamberto</i> suo
fratello, ed altri anche <i>Bonifazio</i> loro zio
paterno, giacchè i Longobardi tutti soleano
prendere moglie, non essendo in uso
fra loro le primogeniture. Noi troviamo
ricreato e conservato negli antenati della
casa d'Este, viventi in questi medesimi
tempi e dipoi, il nome di <i>Adalberto</i>, il
titolo di <i>marchese</i>, la lor potenza, i lor
beni e giuspatronati in Toscana, massimamente
ne' contadi di Arezzo, Pisa e
Luni, prima che venissero in Lombardia.
Però fra le tenebre di questi secoli
non poco lume si ha per conghietturare
i principi estensi diramati dagli antichi
Adalberti marchesi di Toscana. Restò
per le iniquità del re Ugo depressa
questa nobil prosapia, ma noi la vedremo
dopo la di lui morte risorgere con
non minor lustro di prima.
</p>

<hr />
</div>

<div class="chapter">
<h2 class="hidden" id="DCCCCXXXII">DCCCCXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXII</span>. Indiz. <span class="scp">V</span>.</td>
  </tr>
  <tr>
    <td><span class="smcap">Giovanni</span> XI papa 2.</td>
  </tr>
  <tr>
    <td><span class="smcap">Ugo</span> re d'Italia 7.</td>
  </tr>
  <tr>
    <td><span class="smcap">Lottario</span> re d'Italia 2.</td>
  </tr>
</table>

<p>
Possedeva quietamente il re Ugo il
regno d'Italia, e dimorava in Pavia <i>IV
kalendas madii</i> di quest'anno, come s'ha
da un suo diploma da me pubblicato <span class="fnote">[Antiq. Ital., Dissert. XIX, pag. 57.]</span>.
Ma gli pareva poco, se non arrivava anche
al dominio di Roma, come avevano
fatto tanti altri suoi predecessori. Conobbe
che altro mezzo non v'era per ottenere
l'intento, che il guadagnar l'animo
di Marozia, onnipotente in quella
città. Se vogliam credere a Liutprando <span class="fnote">[Liutprandus, Hist., lib. 3, cap. 12.]</span>,
che teneva questo furbissimo re per uom
santo, fu Marozia stessa che dopo la morte
di Guido suo marito, spediti a lui ambasciatori,
<span class="pagenum" id="Page_1053">[1053]</span>
l'invitò a Roma, con offerirgli
sè stessa in moglie, e il dominio della
città, per così dire, in dote. Andò il re
Ugo in quest'anno a quell'inclita città,
accolto cortesemente dai Romani; fu
ammesso in castello di sant'Angelo da
Marozia, che n'era la padrona; e confidato
in questa fortezza, lasciò fuori di
città l'esercito suo. Ch'egli sposasse Marozia,
e si mettesse in possesso di Roma,
abbastanza si raccoglie dallo stesso Liutprando,
il quale detesta come incestuose
tali nozze, dacchè Marozia avea dianzi
avuto per marito <i>Guido duca</i> di Toscana,
fratello uterino d'esso re Ugo. Qui chiede
tosto il lettore, se Ugo, che facea tanto
l'uomo dabbene, veramente s'involse
ad occhi aperti in quell'incesto, oppure
se ottenne dispensa della parentela dal
papa. Altro non so dir io, se non che non
apparisce che allora fossero fatte dispense.
E che probabilmente Ugo si servì per
contraere quelle nozze di un galante suo
trovato, cioè di far credere che Guido
non era suo fratello, siccome abbiam già
veduto. Si può ancora chiedere, perchè
Ugo, che avea in pugno Roma e il papa,
cioè Giovanni suo figliastro, non si facesse
dichiarare e coronar imperador
de' Romani. Forse non ebbe tempo da
compiere questo suo verisimil desiderio;
e si truova ancora qualche antica memoria,
in cui egli è chiamato <i>imperadore</i>,
ma senza aver mai conseguita la corona
romana, mentre in tutti i susseguenti
suoi diplomi egli usa sempre il titolo di
re, e non mai d'imperadore. Ora dacchè
Ugo fu in possesso di Roma, se vogliam
credere a Liutprando, cominciò a
mostrar poca stima della nobiltà romana.
Peggio avvenne. Un dì ebbe il giovane
<i>Alberico</i>, figliuolo di Marozia e di
Alberico marchese, ordine dalla madre
di dar da lavar le mani al re suo padrigno;
ma con sì poco buon garbo colla
brocca gli votò l'acqua nelle mani, che
Ugo gli lasciò andare un man rovescio
sul volto. Levatosi di lì Alberico, fatta
raunanza di molti nobili romani, rappresentò
<span class="pagenum" id="Page_1054">[1054]</span>
loro la tracotanza di questo novello
re, il quale se sui principii trattava
sì villanamente un par suo, cosa non
avrebbe fatto nel progresso del tempo in
danno e vituperio de' Romani? Con queste
parole, e con altre in detestazion dei
Borgognoni, sì fattamente accese gli animi
d'essi nobili, che data campana a martello,
e messo tutto il popolo in armi,
chiusero le porte, e andarono ad assediare
il re in castello sant'Angelo, senza
dargli tempo d'introdurre le sue milizie.
Tal fu la paura del bravo re Ugo,
che neppur credendosi sicuro in quella
fortezza, si fece calar giù per le mura del
castello fuori della città, e volò a trovar
le sue truppe, colle quali assai scornato
marciò tosto fuori del ducato romano.
Servì questa occasione al popolo romano,
stanco d'essere signoreggiato da una
donna, per dichiarar loro principe e signore
il suddetto <i>Alberico</i>, giacchè se avessero
renduto il governo a <i>papa Giovanni</i>,
come era di dovere, Marozia avrebbe
continuato a governar ella sotto nome
del figliuolo pontefice. Anzi Alberico per
maggiormente assicurare il suo dominio,
mise in prigione la stessa Marozia sua
madre, e tenne in maniera le guardie al
papa suo fratello, che nulla poteva operare
senza saputa e consentimento di lui.
Siamo tenuti di queste particolarità a
Frodoardo, il quale sotto l'anno seguente
scrive nella Cronica <span class="fnote">[Frodoardus, in Cron. apud Du-Chesne.]</span>, che tornati
da Roma i messi della chiesa di Rems,
<i>Pallium Artaldo praesuli deferunt, nuntiantque,
Johannem papam filium Mariae,
quae et Marocia dicitur, sub custodia detineri
a fratre suo nomine Alberico, qui
matrem quoque suam Marociam clausam
servabat, et Romam contra Hugonem regem
tenebat</i>. Ripete lo stesso nella storia
della chiesa di Rems con dire <span class="fnote">[Idem, in Chronic. Remensi, lib. 4, cap. 24.]</span>: <i>Artoldus
episcopus post annum ordinationis
suae pallium suscipit, missum sibi per legatos
ecclesiae remensis a Johanne papa
filio Mariae, quae et Marocia dicebatur,
<span class="pagenum" id="Page_1055">[1055]</span>
vel ab Alberico patricio fratre ipsius papae,
qui eumdem Johannem fratrem suum
in sua detinebat potestate, et praedictam
matrem ipsorum in custodia clausam tenebat;
Hugonem quoque regem Roma depulerat</i>.
Ed allora, a mio credere, fu che
si scatenò liberamente la satira contro
della depressa <i>Marozia</i> e di <i>papa Giovanni</i>
suo figliuolo, con aggiugnere ai veri vizii
di quell'ambiziosa donna gli altri inventati
dalla maldicenza, per giustificare in
qualche maniera l'usurpazione del dominio
di Roma, e le risoluzioni prese da
Alberico contra di una madre e di un fratello
papa. Servirono poi a Liutprando
quelle pasquinate per denigrar la fama
dei papi d'allora. Probabilmente in quest'anno
fu promosso alla cattedra episcopale
di Verona <i>Raterio</i> monaco, ma
contro il volere del re Ugo, il quale unicamente
consentì all'ordinazione sua,
per non dispiacere alla corte di Roma,
che l'avea caldamente raccomandato, e
per isperanza ch'egli, aggravato da particolari
indisposizioni, sloggerebbe presto
dal mondo. Ma Raterio guarì, e fu consecrato.
Allora Ugo, secondochè attesta
lo stesso Raterio <span class="fnote">[Ratherius, in Epist. ad Johannem papam.]</span>, <i>iratissimus redditur;
juravit per Deum (nec est mentitus)
quod diebus vitae suae de ipsa ordinatione
non essem gavisurus. Misit ergo in pitaciolo
certam quantitatem stipendii, quod
tenerem de rebus ecclesiae; de ceteris exigens
jusjurandum, ut diebus illius, filiique
sui amplius non requirerem. Ego intelligens,
quanta absurditas ex hoc consequeretur,
non consensi.</i> Ed ecco come si abusassero
allora i principi del secolo della
lor potenza, con disporre a lor talento
dei beni delle chiese; e se il re Ugo fosse
quel principe sì pio e timorato di Dio
che Liutprando ci vorrebbe far credere.
Paggio egli allora del re Ugo scrive di sè
stesso <span class="fnote">[Liutprandus, lib. 4, cap. 1.]</span>: <i>Ea tempestate tantus eram,
qui regis Hugonis gratiam vocis mihi dulcedine
acquirebam. Is enim euplioniam
magnopere diligebat, in qua me coaequalium
<span class="pagenum" id="Page_1056">[1056]</span>
puerorum nemo vincere poterat.</i>
Truovasi nel dì primo di luglio dell'anno
presente in Lucca esso re Ugo, dove <span class="fnote">[Ughell., Ital. Sacr., tom. 1, in Episcop.
Lucens.]</span>
<i>admonitione karissimi fratris nostri Bosonis
illustrissimi marchionis</i> (già creato
marchese di Toscana) dona ai canonici
di Lucca una corte <i>pro remedio animarum
Adalberti marchionis, et Bertae serenissimae
comitissae matris nostrae</i>. Così
quel buon re, dopo averla infamata colla
calunnia dei parti supposti. Il diploma fu
dato <i>kalendis julii, anno dominicae Incarnationis
DCCCCXXXII, regni autem
domni Hugonis piissimi regis sexto, Lotharii
item regis secundo, Indictione quinta.
Actum in civitate Lucae</i>. Non so se Ugo
andasse allora a Roma, oppure se ne venisse.
In questo anno, per attestato del
Dandolo <span class="fnote">[Dandul., in Chron., tom. 12 Rer. Ital.]</span>, <i>Orso Particiaco ossia Participazio</i>,
doge di Venezia, veggendosi
oramai vecchio, dato un calcio al mondo,
si fece monaco. In luogo suo fu eletto
doge <i>Pietro Candiano II</i>, figliuolo di
Pietro Candiano I doge. Questi pel suo
valore e saviezza accrebbe non poco la
potenza de' Veneziani con assuggettar
varii popoli confinanti, e far lega con altri.
Mandò tosto alla corte di Costantinopoli
<i>Pietro</i> suo figliuolo con assaissimi
regali, ed ottenne da quegli Augusti la
dignità di protospatario.
</p>

<hr />
</div>

<div class="chapter">
<h2 class="hidden" id="DCCCCXXXIII">DCCCCXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Giovanni</span> XI papa 3.</td>
  </tr>
  <tr>
    <td><span class="smcap">Ugo</span> re d'Italia 8.</td>
  </tr>
  <tr>
    <td><span class="smcap">Lottario</span> re d'Italia 3.</td>
  </tr>
</table>

<p>
Truovo io parimente nel gennaio di
quest'anno il <i>re Ugo</i> in Toscana. Stando
egli in Arezzo, confermò ai canonici di
quella città, <i>precibus karissimi fratris nostris
Bosonis incliti marchionis</i>, i beni
lasciati da <i>Pietro</i> vescovo ai medesimi
canonici, e che loro avea confermato
<i>serenissimus avus noster Lotharius imperator</i>,
padre di <i>Lottario</i> re della Lorena,
<span class="pagenum" id="Page_1057">[1057]</span>
da cui era nata <i>Berta sua madre</i>. Fu quel
privilegio <span class="fnote">[Antiq. Ital., Dissert. LXII.]</span> dato <i>anno dominicae Incarnationis
DCCCCXXXIII, XVI kalendas februarii,
regni autem domni Hugonis piissimi
regis VIII, dominique Lotharii item
regis III, Indictione VI. Actum in domo
sancti Donati.</i> Quindi si può ricavare che
Ugo già fosse re nel gennaio dell'anno
926. Ma non è sicuro questo documento.
Ho ben io messo qui l'anno 933, ma
parmi che l'originale non fosse ben chiaro
in questa nota. E poi come accordar
questo diploma coll'altro dell'anno precedente?
Ivi nel dì primo di luglio 932
correva l'<i>anno sesto</i> del regno d'Ugo, e
qui nel dì 17 di gennaio del 933 corre
l'<i>anno ottavo</i>. V'ha anche dell'errore
negli anni del regno di Lottario. Per
l'affronto poi ricevuto da <i>Alberico</i> patrizio
di Roma, e dal popolo romano nell'anno
antecedente, si rodeva il cuore il
re Ugo, e non tardò a cercarne vendetta
con passare all'assedio della stessa Roma.
Trovò chi non era figliuolo della
paura. Diede bensì il guasto al paese,
ma non gli riuscì di condurre i Romani
ad aprirgli le porte, e neppure a far capitolazione
alcuna. In poche parole si
sbriga Frodoardo con iscrivere <span class="fnote">[Frodoardus, in Chron. tom. II, Rer. Franc.
Du-Chesne.]</span> sotto
quest'anno: <i>Hugo rex Italiae Romam
obsidet</i>. E Liutprando racconta ch'esso
Ugo <span class="fnote">[Liutprandus, Hist., lib. 4, cap. 1. Duc.
Burgund., lib. 2.]</span> <i>qualiter Romam, ex qua ejectus
turpiter fuerat, posset acquirere, cogitabat.
Collecta itaque multitudine, proficiscitur
Romam: cujus quamquam loca et
provincias circum circa misere devastaret,
eamque ipsam quotidiano impetu impugnaret,
ingrediendi eam tamen effectum obtinere
non potuit.</i> Potrebbe anche credersi
succeduto in quest'anno, e forse prima,
ciò che il medesimo Liutprando racconta <span class="fnote">[Idem, lib. 3, cap. 13.]</span>.
</p>

<p>
Cioè che i principi d'Italia, malcontenti
di avere sopra di sè un re che ad
<span class="pagenum" id="Page_1058">[1058]</span>
una somma malizia avea cominciato ad
unire la crudeltà, con avere specialmente
privato sotto indegno pretesto della
vista e del ducato Lamberto marchese di
Toscana suo fratello, si avvisarono di
richiamare in Italia il già detronizzato
<i>Rodolfo II</i> re di Borgogna. Ugo, che tenea
delle spie dappertutto, lo seppe; e
spediti a Rodolfo i suoi ambasciatori, gli
fece uscir di cuore questa voglia, con
cedergli parte degli stati ch'egli possedeva
in Provenza, prima di venire al regno
d'Italia, avendo all'incontro ceduto quel
re ad Ugo qualsivoglia sua pretension
sopra l'Italia. Così restò egli libero dal
timore da quella parte. Pretendono il
Du-Chesne <span class="fnote">[Du-Chesne, de Duc. Burgund., lib. 2.]</span> e il Buchè <span class="fnote">[Buchè, Histoire de Provence, lib. 6.]</span> che per tale
accordo Rodolfo II acquistasse la Savoia,
il Delfinato ed altri paesi di Provenza
sino al mare di Marsiglia. Ma sarebbe
da vedere se la Savoia fosse dianzi
di Rodolfo oppure di Ugo. E che Ugo
avesse già ceduto ad altri il marchesato
di Vienna si è di sopra veduto. Pretendono
inoltre quegli scrittori che Ugo ritenesse
in suo potere la città d'Arles
col suo contado; e certamente noi il vedremo
tornare in Provenza, e quivi esercitar
dominio. Vogliono ancora che Rodolfo
desse allora <i>Alda</i> ossia <i>Adelaide</i> sua
figliuola per moglie a <i>Lottario re</i> figliuolo
del re Ugo. Può essere che fra le condizioni
del loro accordo vi fosse ancor
questa; potrebbe anche dubitarsi che seguissero
gli sponsali dell'uno coll'altra;
ma che in questi tempi si accoppiasse
Adelaide con Lottario, non sussiste. Vedremo
all'anno 938 le loro nozze. E qui
si vuol avvertire che Lottario non era
per anche in età capace di unirsi con
donna. Il monaco di Bobbio <span class="fnote">[Mabill., Saecul. Benedict., tom. 2.]</span>, che scrisse
i miracoli operati da Dio per intercession
di san Colombano abbate di quell'insigne
monistero, e vivea in questi
medesimi giorni, racconta un fatto non
indegno di memoria. Aveano alcuni potenti,
<span class="pagenum" id="Page_1059">[1059]</span>
specialmente <i>Guido vescovo</i> di Piacenza,
occupata una gran quantità di beni
al monistero di Bobbio; iniquità che
era alla moda in que' sì sconcertati tempi
dell'Italia e della Francia. Allorchè il
re Ugo fu divenuto padrone di questo
regno, la regina <i>Alda</i> sua moglie condusse
in Italia un nobile e saggio uomo, appellato
<i>Gerlenno</i>, con pensiero di dargli
un vescovato. Fu questi creato arcicancelliere
del regno da Ugo. <i>Suum sigillum
ei tribuit, summumque cancellarium esse
praecepit</i>. Io il truovo solamente cancelliere
nell'anno 929, ma comparisce poi
ne' seguenti anni arcicancelliere. Venuto
a morte <i>Silverado abbate</i> di Bobbio, il re
diede quella badia in commenda a Gerlenno,
che neppur era monaco. E questi
trovato il monistero dianzi sì ricco, allora
sì smilzo, più volte si raccomandò
al re Ugo, affinchè obbligasse quegli usurpatori
alla restituzion de' beni. <i>Sed
rex potestative ea non valebat ab eis auferre.
Metuebat enim eos, ne si aliquid
contra eorum voluntatem ageret, regni
damnum incurreret: quia scimus etiam
contra eum saepius rebellasse</i>. Di qui ancora
si conosce come fossero corrotti
gli animi e i costumi dei principi sì secolari
come ecclesiastici d'allora. Adunque
l'accorto re gli diede per parere di
condurre a Pavia il corpo di san Colombano,
perchè a quella vista si commoverebbono
gli usurpatori. Così fu fatto,
forse circa l'anno 929 o 930, e quel
sacro deposito fu esposto nella chiesa di
san Michele. Allora <i>Lotharius bonae indolis
puer, filius praedicti regis, quem Alda
regina sua genuit, magnis febribus
arebatur. Qui jubente patre ad supradictam
ecclesiam in ulnis adductus est</i>. Per intercessione
del santo riacquistò egli la
sanità. Ricuperarono i monaci ancora
alcuni dei lor beni, ma non già gli occupati
dall'indurato vescovo di Piacenza.
Dal che si può intendere che il re Lottario
era tuttavia di tenera età circa questi
tempi. Abbiamo dal sopra allegato
Frodoardo sotto il presente anno che i
<span class="pagenum" id="Page_1060">[1060]</span>
Saraceni abitanti in Frassineto <i>meatus
Alpium occupant, atque vicina quaeque
depraedantur</i>. Fece parimente fine al
corso di sua vita in quest'anno <i>Guaimario
II</i> principe di Salerno <span class="fnote">[Romuald. Salernitanus, Chron., tom. 7
Rer. Ital.]</span>, con lasciar
suo successore <i>Gisolfo</i> suo figliuolo in
età di soli quattro anni, a cui fu dato
per tutore Prisco.
</p>

<hr />
</div>

<div class="chapter">
<h2 class="hidden" id="DCCCCXXXIV">DCCCCXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXIV</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Giovanni</span> XI papa 4.</td>
  </tr>
  <tr>
    <td><span class="smcap">Ugo</span> re d'Italia 9.</td>
  </tr>
  <tr>
    <td><span class="smcap">Lottario</span> re d'Italia 4.</td>
  </tr>
</table>

<p>
Sigeberto <span class="fnote">[Sigebertus, in Chron.]</span> all'anno 932 e l'Annalista
sassone <span class="fnote">[Annalista Saxo, tom. 1 Hist. Eccard.]</span> all'anno 933 raccontano
un fatto che forse è da riferire all'anno
presente. Dacchè i principi d'Italia
non poterono muovere contra del <i>re
Ugo Rodolfo II re di Borgogna</i>, nè c'era
speranza di poter tirare in Italia <i>Arrigo</i>
glorioso re di Germania, perchè egli avea
troppe faccende in casa propria, e si sa
da Liutprando che il re Ugo non risparmiava
regali per tenerselo amico; si rivolsero
ad <i>Arnolfo duca</i> di Baviera e di
Carintia, facendogli credere che l'Italia,
s'egli veniva con una buona armata, era
di facile conquista, per l'avversione conceputa
da molti contra del re Ugo <span class="fnote">[Liutprandus, lib. 3. cap. 14.]</span>.
Liutprando narra questo avvenimento,
ma senza assegnarne il tempo secondo il
suo costume. Calò Arnoldo per la valle
di Trento, che era da quella parte la
prima marca dell'Italia, e venne a Verona,
le cui porte gli furono aperte da
<i>Milone conte</i> della città e da <i>Raterio vescovo</i>:
essi almeno furono creduti dei
principali a chiamarlo in Italia. Non istette
colle mani alla cintola il re Ugo. Ammassato
il suo esercito, lo spinse a quella
volta. Accadde che uscito di Gussolengo
un corpo di Bavaresi, s'incontrò
con un altro d'Italiani, e venuto alle mani,
<span class="pagenum" id="Page_1061">[1061]</span>
restò talmente disfatto, che taluno appena
coll'aiuto delle gambe potè portarne
la nuova agli altri. Bastò questo poco
per isbalordire Arnoldo, il quale conosciuto
che non era sì molle il terreno,
come egli s'era figurato, determinò di
tornarsene in Baviera per rifare ed accrescere
l'esercito, e rimettere ad altra
stagione questa impresa. Pensò ancora
di condur seco Milone conte. Ma questi
penetrato il disegno, restò in forse di
quel che avea da fare. In Baviera per
conto alcuno non voleva andare; pericoloso
era il portarsi al re Ugo. Tuttavia
elesse l'ultimo partito, e questo gli dovette
servire per giustificarsi e per cancellare
i sospetti formati contra di lui.
Arnolfo se ne tornò in Baviera, menando
seco il fratello di Milone e i di lui
soldati prigionieri. Presentatosi il re Ugo
a Verona, la riebbe senza difficoltà, e
fatto prendere il <i>vescovo Raterio</i>, il confinò
in una prigion di Pavia, dove ebbe
tempo da poter descrivere graziosamente
i salti della sua buona e rea fortuna. Pretende
egli in una lettera <span class="fnote">[Ratherius, in Epist., tom. 1, Spicileg. Dachery
postrem. edit.]</span> scritta a papa
<i>Giovanni XIII</i> che ingiusto fosse il gastigo,
e che il re Ugo prendesse pretesto
dalle rivoluzioni di Verona per nuocere
a lui secondo la suggestion del suo odio.
<i>Cepit me</i>, dice Raterio, <i>retrusit in custodiam
in quadam Papiae turricula; non
dico sine mea culpa, sed citra legem ita
haec egit, et sine audientia. Dicat heic
quisque quod volet; temerariis enim judiciis
juxta Augustinum plena tunt omnia.</i>
Diede in quest'anno il re Ugo un diploma
in confermazione dei beni posseduti
dai canonici di Modena <span class="fnote">[Ughell., Ital. Sacr., in Episcop. Mutinensi.]</span>. Le note son
queste: <i>Datum XII kalendas octobris anno
dominicae Incarnationis DCCCCXXXIV,
regni autem domni Hugonis invictissimi
regis octavo, et domni Lotharii item regis
tertio, Indictione septima</i>. Qui è adoperata
l'indizione nostra volgare, che cominciata
nel gennaio procede per tutto l'anno.
</p>

<p>
<span class="pagenum" id="Page_1062">[1062]</span>
</p>

<hr />
</div>

<div class="chapter">
<h2 class="hidden" id="DCCCCXXXV">DCCCCXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXV</span>. Indiz. <span class="scp">VIII</span>.</td>
  </tr>
  <tr>
    <td><span class="smcap">Giovanni</span> XI papa 5.</td>
  </tr>
  <tr>
    <td><span class="smcap">Ugo</span> re d'Italia 10.</td>
  </tr>
  <tr>
    <td><span class="smcap">Lottario</span> re d'Italia 5.</td>
  </tr>
</table>

<p>
Non ho io ben potuto chiarirmi se
quel <i>Bonifazio conte</i>, che noi vedemmo di
sopra all'anno 924 chiamato in aiuto da
<i>Rodolfo re</i> di Borgogna e d'Italia, fosse
fin d'allora promosso alla dignità di marchese,
ed avesse in governo il ducato di
Spoleti e la marca di Camerino. Liutprando
scrisse <span class="fnote">[Liutprandus, Hist., lib. 2, cap. 17.]</span> ch'egli <i>nostro tempore
Camerinorum et Spoletinorum extitit marchio</i>:
il che ci può far dubitare che molto
più tardi a lui fosse conferito quell'illustre
governo. Nè è molto verisimile
che Ugo re promovesse questo Bonifazio,
ch'era cognato del suddetto re Rodolfo.
Egli è ben fuor di dubbio che in questi
tempi signoreggiava nelle marche di Spoleti
e di Camerino un <i>Teobaldo</i> ossia <i>Tebaldo</i>,
di cui scrive il medesimo Liutprando <span class="fnote">[Idem, lib. 4, cap. 4.]</span>:
<i>Theobaldus heros quidam,
proxima regi Hugoni affinitate conjunctus,
Camerinorum et Spoletinorum marchio
erat</i>. Questo Teobaldo è poi chiamato
<i>nipote suo</i> da esso re Ugo <span class="fnote">[Idem, lib. 5, cap. 2.]</span>. Bolliva
tuttavia la guerra fra <i>Landolfo principe</i>
di Benevento e i Greci, e si trovava
il primo a mal partito, non so ben dire
se in quest'anno, oppure in alcuno degli
antecedenti. Comunque sia per conto del
tempo, abbiam di certo che ricorse Landolfo
per aiuto a questo duca ossia marchese
di Spoleti e di Camerino, il quale
con grandi forze unitosi a lui, e venuto
ad un fatto d'armi coi Greci, loro diede
una rotta. Non tennero questi da lì innanzi
la campagna, ma attesero a difendersi
nelle castella di loro giurisdizione.
Liutprando, persona che si dilettava
forte di tagliare i panni addosso agli
altri, e di rallegrare i suoi lettori con
delle galanti, ma forse non sempre vere
<span class="pagenum" id="Page_1063">[1063]</span>
avventure, ne conta qui una alquanto
oscena, e le fa i ricci colla sua piacevole
eloquenza. Cioè che Teobaldo quanti Greci
gli capitavano alle mani, tutti li faceva
castrare, lasciandoli poi ire in pace, e con
ordine di dire al loro generale, che sapendo
egli quanto preziose e care cose
fossero alla corte dell'imperadore di lui
padrone gli eunuchi, gli faceva que' regali,
e che se ne aspettasse molti più andando
innanzi. Accadde che un dì usciti
di un castello i Greci coi terrazzani, fecero
una zuffa con quei di Teobaldo, e ne
restarono molti prigioni. Si preparava la
festa a questi infelici, quando dal castello
giunse alle tende infuriata una giovane
donna, moglie di uno di essi, che presentatasi
a Teobaldo, seppe così ben dire le
sue ragioni, e perorare i suoi diritti sopra
il corpo e le membra del marito, che
mosse a riso tutta la brigata, e le riuscì
di avere sano e salvo il suo uomo. In
qual anno precisamente succedesse questa
guerra di Landolfo e di Teobaldo contra
de' Greci, non si può dichiarare.
</p>

<p>
Circa questi tempi, per relazione del
Dandolo <span class="fnote">[Dandul., in Chron., tom. 12 Rer. Ital.]</span>, avendo i Comacchiesi messi
in prigione alquanti Veneziani, <i>Pietro doge</i>
di Venezia spedì contro di loro un'armata,
che presa la città, la diede alle
fiamme, uccise molti di que' cittadini, e
condusse il rimanente a Venezia. Furono
questi poi rilasciati con promessa di essere
da lì innanzi sudditi della repubblica
veneta. A questi tempi ancora dovrebbe
appartenere la venuta in Italia di
<i>Manasse arcivescovo</i> di Arles, di cui parla
Liutprando <span class="fnote">[Liutprandus, lib. 4, cap. 3.]</span>. Questo ambizioso prelato,
non contento del grado e gregge suo,
siccome parente del re Ugo, venne a pescar
maggiori grandezze in Italia. Il re,
che per politica amava di esaltare i suoi
parenti e nazionali, gli assegnò le rendite
delle chiese di Verona, Trento e Mantova,
e il fece anche marchese di Trento con
iscandalo di tutti i fedeli. Avendo, siccome
dicemmo, ripigliata forza i Saraceni
<span class="pagenum" id="Page_1064">[1064]</span>
abitanti in Frassineto, può essere
che in quest'anno avvenisse ciò che narra
il suddetto Liutprando <span class="fnote">[Liutprandus, lib. 4, cap. 2.]</span>. Cioè che
alcune brigate di que' manasdieri calarono
fino ad Aiqui nel Monferrato; ma
raunatisi i Cristiani di quelle contrade,
con tal bravura diedero loro addosso,
che neppur uno ne scampò dalle loro
spade. In Genova si vide scaturire una
fontana coll'acque color di sangue. Fu
creduto sangue ciò che verisimilmente fu
un accidente naturale, e preso perciò come
un presagio di qualche calamità. Nè
maggiore infatti poteva avvenire a quel
popolo; perciocchè nell'anno stesso venuti
dall'Africa colla loro armata i Mori,
entrarono in quella città all'improvviso,
e tagliarono a pezzi tutti i cittadini, con
riserbar solamente le donne e i fanciulli,
che furono condotti schiavi in Africa insieme
col bottino di tutte le chiese e case
di Genova. Pietro bibliotecario, Martin
Pollaco e il Belluacense scrivono accaduta
così funesta disgrazia nell'anno I
di Giovanni XI papa, cioè nell'anno 931.
Non so qual fede meritino simili scrittori.
Liutprando, di gran lunga più antico di
loro, la mette più tardi. Leggesi nelle mie
Antichità italiane <span class="fnote">[Antiquit. Ital., Dissert. XXXI.]</span> un bellissimo placito,
che ci fa intendere che il re Ugo
avea fabbricato un palazzo nuovo in Pavia,
dove anche dimorava nel dì 18 di
settembre del presente anno. Il suo principio
è questo: <i>Dum in Dei civitate Papia
in palacium noviter aedificatum ab domnum
Ughonem gloriosissimum rex in caminata
dormitorii ipsius palacii, ubi ipse
domnus Ugo, et Lotherio filio ejus gloriosissimi
reges praeessent, in eorum praesentia
Enesaribo comes palatii</i>, ec. In vece
di <i>Enesaribo</i>, che fu mal copiato, si dee
scrivere <i>esset Sarilo</i>, ciò riconoscendosi
dalle sottoscrizioni, dove è <i>Sarilo comes
palatii</i>. Fu scritto quel documento, che
ne contien degli altri, <i>anno regni domni
Hugoni et Lothario, filio ejus gratia Dei
reges, Deo propitio, domni Hugoni decimo,
<span class="pagenum" id="Page_1065">[1065]</span>
Lotharii vero quinto, XIV kalendas octobris,
Indictione nona</i>, cioè nell'anno
presente. Vien parimente rapportato dal
Campi <span class="fnote">[Campi, Istor. di Piacenza, tom. 1.]</span> un altro privilegio da esso re
conceduto alla badia di Tolla sul piacentino,
dato <i>VIII kalendas januarii, anno
dominicae Incarnationis DCCCCXXXVI,
domnorum autem piissimorum regum, Hugonis
videlicet X, Lotharii vero V, Indictione
octava. Actum Papiae.</i> Era in uso
presso di molti di dar principio all'anno
nuovo nel Natale del Signore; però questo
anno 936, secondo noi, fu il 935. Ma
non so già intendere come ivi sia l'<i>indizione
ottava</i>, che dovea camminare sino
al fine dell'anno, quando s'è nel precedente
documento veduto che in Pavia
stessa l'<i>indizione nona</i> aveva avuto principio
nel settembre. Bisognerebbe in tali
occasioni aver sotto gli occhi le carte
pecore originali, per poterle meglio esaminare.
Trovandosi poi nel suddetto placito,
tenuto in Pavia, presente <i>Anscharius
marchio quondam Adelberti, idemque marchionis
filio</i>, si può credere che il re Ugo,
come scrive Liutprando <span class="fnote">[Liutprandus, lib. 5, cap. 2.]</span>, <i>quia Theobaldus
marchio</i> (di Spoleti) <i>hominem
exuerat, Spoletinorum ac Camerinorum
marchionem</i> l'avesse già costituito. Egli
era fratello di <i>Berengario marchese</i> d'Ivrea,
ed uomo di grande ardire. Ne avea
paura il re Ugo, e però il mandò al governo
di Spoleti e di Camerino, per tenerlo
lontano da sè.
</p>

<hr />
</div>

<div class="chapter">
<h2 class="hidden" id="DCCCCXXXVI">DCCCCXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXVI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Leone</span> VII papa 1.</td>
  </tr>
  <tr>
    <td><span class="smcap">Ugo</span> re d'Italia 11.</td>
  </tr>
  <tr>
    <td><span class="smcap">Lottario</span> re d'Italia 6.</td>
  </tr>
</table>

<p>
Giunse al fine de' suoi giorni in questo
anno papa <span class="smcap">Giovanni XI</span>, e se mancasse
di morte naturale, o in altra guisa,
non ne abbiamo lume alcuno nella storia.
Ecco ciò che di lui lasciò scritto
Frodoardo scrittore di questi tempi <span class="fnote">[Frodoardus, de Roman. Pontificib.]</span>:
</p>

<p>
<span class="pagenum" id="Page_1066">[1066]</span>
</p>

<div class="poem">
<p><i>Nato patriciae <span class="fnote">[<i>Di Marozia.</i>]</span> hinc cedunt pia jura Johanni,</i></p>
<p><i>Undecimus Petri hoc qui nomine sede levatur,</i></p>
<p><i>Vi vacuus, splendore carens, modo sacra ministrans,</i></p>
<p><i>Fratre a patricio juris moderamine rapto.</i></p>
<p><i>Qui matrem incestam, rerum fastigia moeco <span class="fnote">[<i>Al re Ugo.</i>]</span></i></p>
<p><i>Tradere conantem, decimum sub claustra Johannem</i></p>
<p><i>Quae dederat, claustro vigili et custode subegit.</i></p>
<p><i>Artoldus noster sub quo sacra pallia sumit.</i></p>
<p><i>Papaque obit, nomen geminum <span class="fnote">[<i>Quinctum.</i>]</span> fere nactus in annum.</i></p>
</div>

<p>
Cioè, per attestato di Frodoardo, a questo
sfortunato pontefice fu usurpata tutta
la signoria temporale di Roma. E sebben
dice questo scrittore, <i>modo sacra ministrans</i>
in vece di <i>tantummodo</i>, quasichè
Alberico patrizio suo fratello si contentasse
ch'egli attendesse a dir messa e a
regolar lo spirituale della Chiesa; pure
giusto motivo ci è di credere che l'usurpatore
Alberico volesse anche far da papa,
con obbligare il fratello a fare quel
solo che a lui piaceva. Non vituperio,
ma disgrazia fu questa della santa Sede
romana, tiranneggiata allora da' suoi
proprii cittadini. Abbiamo dal medesimo
Frodoardo <span class="fnote">[Frodoardus, in Chron., tom. 2 Rer. Fran.
Du-Chesne.]</span> sotto quest'anno che <i>Johanne
papa fratre Albrici defuncto, Leo
quidam Dei servus Romae papa constituitur</i>.
Queste parole congiunte con altre
riflessioni fatte dal padre Mabillone <span class="fnote">[Mabill., in Annal. Benedictin., lib. 43.]</span>
intorno ai brevi di questo pontefice, zelantissimo
perchè si rimettesse in piedi
la troppa scaduta disciplina monastica,
hanno somministrato qualche fondamento
da credere ch'egli fosse monaco. Ma
se tale non fu, certo fu uomo di rara
probità, e che difficilmente acconsentì
alla sua elezione, appunto promosso a
questo sublime grado da <i>Alberico principe</i>
di Roma, perchè si sapeva ch'egli
non curava punto le pompe del secolo, e
pensava solo alle cose di Dio, il che era
appunto ciò che Alberico desiderava,
<span class="pagenum" id="Page_1067">[1067]</span>
Frodoardo, che finì di scrivere il suo poemetto
de' romani pontefici, vivente esso
papa Leone, così ne parla:
</p>

<div class="poem">
<p><i>Septimus exsurgit Leo, nec tamen ista voluntas,</i></p>
<p><i>Nec curans apices mundi, nec celsa requirens,</i></p>
<p><i>Sola Dei quae sunt, alacri sub pectore volvens,</i></p>
<p><i>Culminaque evitans, dignusque nitore probatur</i></p>
<p><i>Regminis eximii, Petrique in sede locatur.</i></p>
<p><i>Ac geminans dono cumulatum muneris almi</i></p>
<p><i>Pergere laetantem amplexu dimisit honoro.</i></p>
<p><i>Quem Pater omnipotens alacrem cultuque venustum</i></p>
<p><i>Attollat, servetque diu....</i></p>
</div>

<p>
Se Leone fosse stato monaco, non
avrebbe probabilmente taciuta questa
sua qualità Frodoardo monaco. Uno
strumento di <i>Leone abbate</i> di Subiaco si
legge nelle mie Antichità italiane <span class="fnote">[Antiquit. Ital., Dissert. XXVIII.]</span>,
scritto <i>anno, Domino propitio, pontificatus
domni Leonis summi pontificis, et universalis
sexti</i> (dovrebbe dire <i>septimi</i>) <i>papae
I, Indictione VIII</i>, cioè nell'anno
presente. Dacchè Roma ebbe la consolazione
di veder nella sedia di san Pietro
collocato un sì degno personaggio, tardò
poco a provar dei gravissimi affanni per
l'assedio che di nuovo ne intraprese il
re Ugo, sempre inviperito contra de' Romani
e del loro principe, a cagion dell'insulto
a lui fatto nell'anno 932, e
sempre voglioso del dominio di quell'augusta
città. Ecco ciò che ne scrive nella
sua Cronica il suddetto Frodoardo <span class="fnote">[Frodoardus, in Chronico.]</span>:
<i>Hugo Italiae rex Romam nisus capere,
afflicto suo exercitu fame, et equorum interitu,
pacta tamdem pace cum Albrico,
dans ei filiam suam conjugem, ab obsidione
desistit.</i> È da credere che Alberico,
veggendosi venir la piena addosso, avesse
spogliato di grani e di foraggio la
campagna: dal che nacque la penuria
dell'esercito d'Ugo. Ad intavolar questa
pace non poco si adoperò <i>Odone abbate</i>
santo e celebre del monistero di Clugnì,
che risplendeva allora dappertutto per la
riforma del monachismo felicemente in
esso introdotta. Era egli amicissimo del
re Ugo, e però fu chiamato a Roma dal
<span class="pagenum" id="Page_1068">[1068]</span>
buon papa, sì perchè trattasse d'accordo,
e sì ancora perchè rimettesse l'osservanza
monastica e il buon ordine nel
monistero di san Polo di Roma. Giovanni
monaco <span class="fnote">[Mabill., Saecul. V Benedict., in Vita S. Odonis,
lib. 2.]</span>, e discepolo di esso santo
Odone, nella di lui vita così scrive: <i>Sub
idem tempus Italiam missi sumus a Leone
summo pontifice, ut pacis legatione
fungeremur inter Hugonem Longobardorum
regem, et Albericum romanae urbis
principem.</i> Più sotto aggiugne: <i>Dum romuleam
urbem ob inimicitiam Alberici
jam fati principis praedictus Hugo rex
obsideret, coepit ille</i> (Odo) <i>intra extraque
discurrere, et pacis concordiaeque
monita inter utrosque disseminare, quatenus
posset furorem praedicti regis sedare,
et praedictam urbem tueri a tanta obsidione.</i>
Ma forse non è certo che in quest'anno
santo Odone fosse chiamato da
papa Leone. Liutprando <span class="fnote">[Liutprandus, lib. 4, c. 1.]</span>, che non parla
se non d'un assedio di Roma, fatto
circa questi tempi del re Ugo, scrive, che
sperando egli di far cadere nella rete
colle sue furberie Alberico, gli propose
di dargli in moglie <i>Alda</i> sua figliuola, e
di tenerlo da lì innanzi in luogo di figlio.
Ma Alberico, che sapeva anch'egli il fatto
suo, acconsentì alle nozze, e prese
Alda per moglie, ma non lasciò mai mettere
piede in Roma ad esso re Ugo, nè
mai si fidò, sinchè visse, di lui. Tuttavia
(aggiugne Liutprando) sarebbe riuscito
al re Ugo di far cadere nella tagliuola il
genero, se non fossero stati tanti nobili
e soldati, che per paura del re Ugo scappavano
a Roma, ed ivi ben accolti ed
onorati da Alberico, il tenevano saldo in
non volere nè confidenza nè pace con lui.
</p>

<p>
Un'altra più sonora ne fece in quest'anno
il re Ugo. Vedemmo costituito
duca di Toscana per via d'iniquità <i>Bosone</i>
fratello del medesimo re. Aveva egli
per moglie Willa, donna nobile di Borgogna,
avidissima di accumular danaro
o per diritto o per rovescio. Per paura
<span class="pagenum" id="Page_1069">[1069]</span>
di lei s'erano ridotte le nobili donne di
Toscana a dismettere tutti i loro ornamenti,
essendo pericoloso il portarne.
Nessun maschio, quattro femmine bensì
aveva essa partorito al marito, una delle
quali, <i>Willa</i> anche essa di nome, fu maritata
con <i>Berengario</i> figliuolo di <i>Adalberto
marchese</i> d'Ivrea, cioè con quello
stesso che vedremo a suo tempo re d'Italia.
Per quanto ne scrive Liutprando <span class="fnote">[Liutprandus, lib. 4, cap. 1.]</span>,
pervenne all'orecchio del re Ugo che
Bosone, ad istigazion della moglie, macchinava
contra di lui delle novità. Chi sa
nondimeno che quella volpe non fingesse
ancor questi delitti nel fratello, per far
passare il ducato della Toscana in un
suo proprio figliuolo, siccome in fatti avvenne?
Liutprando poi volea male a <i>Willa</i>.
Studiò pertanto e trovò la maniera di
imprigionar Bosone; lo spogliò anche di
tutte quante le ricchezze sue, ed ordinò
che <i>Willa</i> sua moglie, come origine dei
falli del marito, fosse ricondotta in Borgogna.
Sopra tutto faceva il re l'amore
ad un pendone assai lungo e largo, tutto
gioiellato, che Bosone soleva portare.
Questo non si trovò fra lo spoglio di lui.
Ciò inteso dal re, diede ordine che si
usasse ogni maggior diligenza per rinvenirlo;
e se non compariva, che si cercasse
anche sotto i panni di Willa. In fatti
osservato che pendeva una fibbia di sotto
le natiche di Willa assisa sul cavallo, una
delle guardie con galanteria le fece partorire
il pendone. Liutprando, umor buffone,
mette in bocca di quella guardia
delle piacevoli parole intorno a questa
scoperta. Dopo la caduta di Bosone, di
cui non sappiamo cosa divenisse, fu dato
dal re Ugo il ducato di Toscana ad <i>Uberto</i>
figliuolo suo bastardo, a lui partorito
da Waldelmonda una delle sue concubine,
giacchè questo piissimo re agli altri
suoi vizii univa ancor quello di mantenerne
molte alla turchesca. Al placito
<span class="pagenum" id="Page_1070">[1070]</span>
tenuto in Pavia nell'anno precedente, e
da me accennato di sopra, oltre ad <i>Azzone</i>
rinomato vescovo di Vercelli, e a
<i>Baterico</i> vescovo d'Ivrea, intervenne ancora
<i>Ubertus illustris marchio, et filio,
idem domni Ugoni piissimi regis</i>. Sicchè
egli portava già il titolo di <i>marchese</i>, e
dovea governar qualche marca. E se non
ci fosse l'autorità di Francesco Maria
Fiorentini <span class="fnote">[Fiorentini, Memor. di Matilde.]</span>, che ci assicura trovarsi in
una carta lucchese tuttavia Bosone duca
in Toscana <i>nel dì sei di luglio del 936</i>,
si sarebbe potuto sospettare che nel precedente
anno fosse accaduta la disgrazia
di Bosone, e divenuto duca ossia marchese
di Toscana Uberto. Ma abbiamo
qui concorde anche Frodoardo <span class="fnote">[Frodoardus, in Chronico.]</span>, che
sotto quest'anno scrive: <i>Hugo rex repertis
quibusdam fratris sui Bosonis contra
se, UT FERTUR, insidiis, eumdem fratrem
suum dolo capit, atque in custodia
mittit.</i> Sul principio di luglio dell'anno
presente mancò di vita <i>Arrigo re</i> di Germania,
principe per le sue molte virtù e
per varie segnalate vittorie glorioso nella
storia, che ebbe per successore in quel
regno un figliuolo più glorioso del padre,
cioè <i>Ottone il grande</i>, di cui avremo non
poco da favellare nel progresso di questi
Annali. Fra le carte del monistero vulturnense <span class="fnote">[Chronic. Vulturnens., P. II, tom. 1. Rer. Ital.]</span>
una se ne legge, scritta <i>regnante
domno Ugo rex gratia Dei in Italia
in anno XI, et Lotharius rex filius
ejus insimul cum eo in anno V, et vigesimo
die mense julii per Indictionem nonam.
Actum in Marsi.</i> Erano i Marsi nel
ducato di Spoleti, e però quivi si contavano
gli anni del re d'Italia. Nel presente
anno fu scritta quella carta, ma i copisti
han guaste alquanto le note, cioè s'ha
da scrivere <i>anno V Lothario</i>, essendo certo
che Lottario prima del mese di luglio
dell'anno 931 avea conseguita la dignità
regale.
</p>

<p>
<span class="pagenum" id="Page_1071">[1071]</span>
</p>

<hr />
</div>

<div class="chapter">
<h2 class="hidden" id="DCCCCXXXVII">DCCCCXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXVII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Leone</span> VII papa 2.</td>
  </tr>
  <tr>
    <td><span class="smcap">Ugo</span> re d'Italia 12.</td>
  </tr>
  <tr>
    <td><span class="smcap">Lottario</span> re d'Italia 7.</td>
  </tr>
</table>

<p>
Fu quest'anno funestissimo alla Campania;
perciocchè, secondo l'attestato di
Leone Ostiense <span class="fnote">[Leo Ostiensis, in Chron. lib. 1, cap. 55.]</span>, <i>Indictione decima,
venientes innumerabiles Hungari super
Capuam, omnia in circuitu ipsius depraedati
sunt. Similiter etiam Beneventi fecere,
usque Sarnum et Nolam discurrentes
et devastantes omnia; cunctamque Liburiam
peragrantes, iterum Capuam reversi
per duodecim dies in Campo Galliano commorati
sunt.</i> Fecero prigioni molti degli
uomini sudditi del monistero di Monte
Casino, per riscattare i quali convenne
ai monaci d'impiegar molti sacri arredi
e vasi d'argento della lor chiesa. Gonfii
que' Barbari dal non trovare opposizione
alcuna alle loro rapine, si avanzarono
entro al paese de' Marsi, commettendo
anche ivi incendii e saccheggi. Ma i Marsi
uniti coi Peligni gli aspettarono in agguato
ad un sito, e piombando loro addosso,
quasi tutti li misero a fil di spada,
con levar loro tutto il copiosissimo bottino
dianzi fatto. Pochi di que' masnadieri
ebbero la fortuna di sottrarsi alle
loro spade e di tornarsene al loro paese.
Lupo protospata <span class="fnote">[Lupus Protospata, in Chron.]</span> mette questa irruzion
degli Ungheri all'anno precedente
936. Se più a lui che all'Ostiense s'abbia
a credere, non saprei dirlo. Vero è
che da Frodoardo, da Witichindo e da
alcuni altri scrittori si sa che in questo
medesimo anno un nuvolo d'Ungheri,
passati per la Baviera, diedero un terribil
guasto all'Alsazia e a tutto il regno
della Lorena con arrivar fino all'Oceano.
Ed Ermanno Contratto scrive <span class="fnote">[Herman. Contract., in Chronic. edit. Canis.]</span>
<i>che anno dominicae Incarnationis
DCCCCXXXVII, Ungari Franciam, et
<span class="pagenum" id="Page_1072">[1072]</span>
Alemanniam, et Galliam usque ad Oceanum,
Burgundiamque devastantes, per
Italiam redierunt.</i> Ma non c'è apparenza
alcuna che gli Ungheri guastatori delle
provincie oltramontane venissero fino
a Capua con un giro sì lungo. Quei, passando
per l'Italia, se ne tornarono sani e
salvi al lor paese: laddove gli altri che
saccheggiarono la Campania e Benevento
lasciarono per la maggior parte la
vita in quelle contrade. Però diverse dovettero
essere le brigate degli uni e degli
altri. Lascerò ch'altri decida se a questo
anno, oppure al precedente, appartenga
un giudicato di Capua, riferito nella Cronica
del monistero vulturnense <span class="fnote">[Chron. Vulturn. P. II, tom. 1 Rer. Ital.]</span>, e
scritto <i>vigesimo septimo anno imperii domni
Constantini imperatoris, et XXXVI
anno principatus domni Landulfi gloriosi
principis, et XXVII anno principatus domni
Atenulfi eximii principis, mense septembri,
Indictione X.</i> Ne fo io menzione,
affinchè dagli anni di <i>Costantino VIII</i>
imperadore de' Greci, registrati ne' documenti
di Capua, si riconosca che doveva
essere ristabilita la pace fra la corte
imperiale di Costantinopoli e i principi
di Benevento e Capua, cioè di <i>Landolfo</i>
ed <i>Atenolfo</i>. Arrivò in quest'anno al fine
de' suoi giorni <i>Rodolfo II</i>, re di Borgogna,
quel medesimo che era stato re di
Italia, attestandolo Frodoardo <span class="fnote">[Frodoardus, in Chron.]</span>, il Continuatore
di Reginone <span class="fnote">[Continuator Rheginonis.]</span>, Ermanno Contratto <span class="fnote">[Hermann. Contractus, in Chronic.]</span>
ed altri. Lasciò dopo di sè <i>Corrado</i>
suo figliuolo, che gli succedette nel
regno, e <i>Adelaide</i> figliuola, di cui parleremo
all'anno seguente. Presso il padre Tatti <span class="fnote">[Tatti, Annal. Sacri di Como, tom. 2.]</span>
abbiamo un privilegio conceduto
nella città di Como dai re <i>Ugo</i> e <i>Lottario</i>
ad <i>Azzone vescovo</i> di quella città, in cui
compariscono queste note cronologiche:
<i>Datum XVII kalendas julii anno dominicae
Incarnationis DCCCCXXXVII, domni
Hugonis piissimi regis XI, Lotharii
<span class="pagenum" id="Page_1073">[1073]</span>
vero filii ejus item regis VII, Indictione
X. Actum Cumis civitate.</i> Questo documento,
diversamente dall'allegato nell'anno
precedente, ci fa riconoscere
già creato re il giovane Lottario nel
dì 15 di giugno dell'anno 931. Secondo
me, in quel della Cronica del Volturno,
e non in questo, v'ha dell'errore.
Abbiamo dalla Cronica arabica <span class="fnote">[Chron. Arabicum, P. II, tom. 1 Rer. Ital.]</span> che
continuavano in Sicilia le dissensioni e
sedizioni fra i Cristiani e Mori. Quivi è
notato che nel presente, oppur nel susseguente
anno, il popolo di Gergenti si rivoltò
contra di Salem generale del re
dell'Africa in quell'isola. Adunò questi
un'armata, e passò ad assediare Osra.
Colà ancora accorsero con tutte le loro
forze gli Agrigentini, e misero in rotta
il nemico esercito; e di là passarono fin
sotto Palermo, con dare a quella città
varii assalti. Ma usciti i Mori coi Palermitani,
comandati dal generale Salem,
sbaragliarono gli assedianti, e buon pro
a chi ebbe migliori gambe. Era in questi
tempi console e duca di Napoli <i>Giovanni</i>.
Da un'altra Cronica arabica di Abulphedà <span class="fnote">[Idem, ibidem.]</span>
si ricava che nell'anno 936
<i>Amiras Siciliae, qui dicitur Salem, multis
molestiis et injiuriis vexavit Siculos, ita
ut Agrigentini coacti sint expellere milites
regis. Tum rex Africae misit exercitum
circumseditque civitatem. Agrigentini vero
petierunt succursum ab imperadore Constantinopolis,
qui statim eis allegavit
praesidium. Perduravit adhuc obsidio usque
ad annum 329 aegirae</i> (<i>Christi vero
940</i>). Credesi che in quest'anno ad
<i>Ilduino arcivescovo</i> di Milano defunto
succedesse <i>Arderico</i> canonico milanese.
Arnolfo storico racconta <span class="fnote">[Arnulf., Hist. Mediolanens. tom. 4 Rer.
Ital.]</span> che desiderando
il re Ugo di mettere in quella sedia
un suo figliuolo (creduto da me
quel <i>Teobaldo</i> di cui fa menzione Liutprando),
nè potendo per la di lui poca
età ottener l'intento, fece eleggere arcivescovo
<span class="pagenum" id="Page_1074">[1074]</span>
questo Arderico, uomo vecchio,
per isperanza che tardasse poco ad uscire
di vita. Scorgendo poi ch'egli non
avea gran fretta d'imprendere quel viaggio,
fece in una dieta di Pavia attaccar
lite dai suoi coi Milanesi, per levar dal
mondo con questa frode l'arcivescovo.
Ma Arderico ebbe la fortuna di salvarsi.
Restaronvi nondimeno morti novanta
nobili milanesi; e il re Ugo dipoi per penitenza
diede alla chiesa di Milano la badia
di Nonantola posta sul modenese, <i>quae
propter nonaginta sui juris curtes sic vocata
perhibetur</i>. Questo si può credere un
tessuto di fole, mischiato di qualche verità.
Indubitata cosa è che la ricchissima
badia di Nonantola fu formata e magnificamente
dotata due secoli prima di
questo.
</p>

<hr />
</div>

<div class="chapter">
<h2 class="hidden" id="DCCCCXXXVIII">DCCCCXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXVIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Leone VII</span> papa 3.</td>
  </tr>
  <tr>
    <td><span class="smcap">Ugo</span> re d'Italia 13.</td>
  </tr>
  <tr>
    <td><span class="smcap">Lottario</span> re d'Italia 8.</td>
  </tr>
</table>

<p>
Dopo la morte di <i>Rodolfo II</i> re di
Borgogna, il <i>re Ugo</i> intavolò un trattato
di nozze col re <i>Corrado</i> di lui successore,
e lo conchiuse nell'anno presente, se
crediamo al padre Mabillone <span class="fnote">[Mabillon., Annal. Benedict. ad hunc annum.]</span> e al
padre Pagi <span class="fnote">[Pagius, ad Annal. Baron.]</span>. Cioè essendo egli vedovo
per la morte della regina <i>Alda</i> sua moglie,
e riguardato per insussistente e nullo
il suo matrimonio con Marozia patrizia
romana, egli prese per moglie <i>Berta</i> <span class="fnote">[Liutprandus, Hist., lib. 4, cap. 6.]</span>
vedova del suddetto re Rodolfo. Stabilì
ancora il matrimonio del re <i>Lottario</i> suo
figliolo con <i>Adelaide</i> figliuola del medesimo
re Rodolfo, donna che per la sua
santità e per le sue avventure divenne
poi celebratissima nelle storie. Di che età
fosse allora questa regal fanciulla, allorchè
andò a marito, l'abbiamo dalla vita
di lei, scritta da santo <i>Odilone abbate</i> di
Clugnì <span class="fnote">[Vita S. Adelhaidis apud Canisium et Surium,
ad diem 16 decembris.]</span>: <i>Quum adhuc esset</i>, dic'egli,
<span class="pagenum" id="Page_1075">[1075]</span>
<i>juvencula, et sextumdecimum aetatis suae
ageret annum, Deo donante, adepta est regale
matrimonium, juncta scilicet regi Lothario,
Hugonis ditissimi regis italici filio.</i>
La ragione per cui i suddetti scrittori
giudicarono appartenere a quest'anno il
matrimonio di Adelaide, è fondata sullo
strumento dotale che tuttavia si conserva
in Pavia nell'archivio dell'insigne
monisterio di san Salvatore, e fu dato
alla luce dal Margarino <span class="fnote">[Margarinius, in Bullar Casinens., tom. 2,
Constit. XLIX.]</span>. Da esso pare
che tanto il re Ugo, quanto il re Lottario
si fossero portati in Borgogna per ultimar
quelle nozze. Fu scritto il diploma
<i>pridie idus decembris anno dominicae Incarnationis
DCCCCXXXVIII, regni vero
domni Hugonis XII, filii ejus Lotharii item
regis VII, Indictione XI. Actum Curte,
quae Columbaris dicitur</i>. Ma queste note
tutte indicano l'anno 937, essendo certissimo
che nel dì 12 di dicembre d'esso
anno correva l'<i>anno XII</i> di Ugo e il <i>VII</i>
di Lottario. L'<i>indizione XI</i> doveva aver
avuto principio nel settembre di esso anno.
Però qui o è fallato l'anno, o esso è
l'anno pisano; e quel 938, secondo me,
ha da essere il nostro 937. Se poi quelli
fossero gli sponsali solamente, oppure lo
effettivo matrimonio, ne parleremo all'anno
950. Certo è che quivi Lottario
dona ad Adelaide cinque corti, fra le
quali son riguardevoli quella di <i>Marengo</i>,
e l'altra di <i>Olonna</i>, oltre ancora a tre
badie, secondo i costumi corrotti d'allora.
La dote tutta a lei costituita da esso
Lottario ascende a 4580 mansi di terra:
dono veramente da re, se non v'entrassero
anche i beni della Chiesa. Aggiugne
Liutprando che il re Ugo perduto dietro
alle concubine, non solamente mancò
dell'amor maritale verso la nuova sua
moglie Berta, ma in tutte le maniere mostrò
averla in abbominazione. E che nella
mandra d'esse sue concubine fu specialmente
distinta dalla di lui parzialità
Bezola, di vilissima nazione sveva, che
gli partorì non solamente <i>Bosone</i>, creato
<span class="pagenum" id="Page_1076">[1076]</span>
vescovo di Piacenza dopo la morte di
<i>Guido</i> nell'anno 940, ma anche <i>Berta</i>
maritata poi a <i>Romano</i> juniore imperadore
greco. Inoltre amò forte Roza, figliuola
di quel medesimo Gualberto a
cui egli avea fatto tagliare il capo, la quale
gli partorì una bellissima figliuola; e
finalmente Stefania romana, da cui ebbe
un figliuolo Teobaldo, fatto dipoi arcidiacono
della chiesa milanese. Era Ugo sì
screditato presso d'ognuno per questa sua
sfrenata patentissima disonestà, che il
monaco autore della Cronica della Novalesa <span class="fnote">[Chron. Novaliciense, P. II, tom. 2 Rer. Ital.]</span>
lasciò correre una scandalosa
diceria, che con tutta l'infame vita di
questo re non dee meritar fede presso gli
assennati lettori. Dopo aver egli detto
che Ugo era uomo di estrema astuzia e
malizia, e che teneva spie per tutte le
città per indagar chi parlava male di lui,
il che tal timore sparse in tutti, <i>ut minime
auderent palam loqui de eo, sed more
scurrarum per calamos fossos ad invicem
loquentes, sic insidias parabant ei</i>; seguita
poi a dire che Ugo ebbe un figliuolo appellato
<i>Lottario</i>, al quale, giunto che fu
alla convenevol età, diede moglie. <i>Iste
namque obtemperans monitis patris, conjugem
accepit. Pater vero post dotem succensus
face luxuriae, nurum vitiat, antequam
ad filii perveniat thalamum. O nefas!
o libido indomita!</i> ec. Continuò in questo
anno la guerra fra i Siciliani rivoltati
e i Saraceni dominanti in quell'isola <span class="fnote">[Chronic. Arab., P. II, tom. 1 Rer. Ital.]</span>.
Sulle prime restarono in un fatto d'armi
vincitori i Siciliani, sconfitti poscia in un
altro. Venne dall'Africa un nuovo generale
de' Mori con un copioso esercito a
Palermo, e cominciò a smantellar le mura
e le porte di quella città; la qual novità
fu cagione che quei di Gergenti si ribellarono.
Leggesi nel Bollario casinense <span class="fnote">[Bullar. Casinense, tom. 2, Constit. XLVIII.]</span>
un diploma di Ugo e Lottario, dato in favore
del monistero delle sante Flora e
Lucilla d'Arezzo, <i>pridie kalendas junii, anno
dominicae Incarnationis DCCCCXXXIX,
<span class="pagenum" id="Page_1077">[1077]</span>
regni domni Hugonis anno XII, filii ejus
Lotharii regis VII, Indictione XI.</i> Corrisponde
all'anno presente l'<i>indizione XI</i>.
Per conseguente, l'anno 959 dee essere
secondo l'era pisana, cioè a dire il nostro
938. Ma che nel dì 31 di maggio di
esso anno 938 corresse l'anno XII di
Ugo e il VII di Lottario, nol so credere.
Forse quel diploma è dell'anno 937.
</p>

<hr />
</div>

<div class="chapter">
<h2 class="hidden" id="DCCCCXXXIX">DCCCCXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXXXIX</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Stefano VIII</span> papa 1.</td>
  </tr>
  <tr>
    <td><span class="smcap">Ugo</span> re d'Italia 11.</td>
  </tr>
  <tr>
    <td><span class="smcap">Lottario</span> re d'Italia 9.</td>
  </tr>
</table>

<p>
Pretende il padre Mabillone <span class="fnote">[Mabill., Annal. Benedict., lib. 44, n. 3.]</span>, che
rinnovandosi di mano in mano le gare fra il
<i>re Ugo</i> ed <i>Alberico principe</i> di Roma, fosse
di nuovo chiamato a Roma in quest'anno
santo <i>Odone abbate</i> di Clugnì, per aggiustar
le differenze fra questi due emuli
guerreggianti. Ne parla veramente la di
lui vita, e si vede che quel santo abbate
andò a Pavia, e fu alloggiato nel monistero
di san Pietro in <i>coelo aureo</i>. Ma non
è ben chiaro il tempo de' suoi viaggi a
Roma. Fra gli altri gravissimi disordini
di questo infelice secolo assai considerabile
fu quello della non solo snervata,
ma abbattuta disciplina monastica nella
maggior parte de' monisteri d'Italia, per
colpa specialmente dei re, che o vendevano
le badie agli ambiziosi e simoniaci monaci,
o le concedevano in commenda alle
regine, ai vescovi, ed anche ai secolari,
in ricompensa dei loro servigi. Specialmente
andò per questo in malora il nobilissimo
monistero di Farfa posto nella
Sabina. Gregorio monaco, autore della
Cronica farfense <span class="fnote">[Cron. Farfens. P. II tom. 2 Rer. Ital.]</span>, attesta che quel sacro
luogo era salito sì alto tanto nello spirituale
che nel temporale, <i>ut in toto regno
italico non inveniretur simile huic monasterio,
nisi quod vocatur Nonantulae</i>, cioè
il nonantolano posto nel contado di Modena,
che patì anch'esso le disgrazie
medesime in questi infelici tempi. Era
<span class="pagenum" id="Page_1078">[1078]</span>
abbate di Farfa <i>Ralfredo</i>. Due scellerati
monaci Campone ed Ildebrando col veleno
se ne sbrigarono. Ildebrando portatosi a
Pavia, ottenne a forza di danaro quella
badia dal re Ugo per Campone, il quale
in ricompensa diede a goder quattro buone
celle, cioè quattro piccioli monisteri
dipendenti dal farfense, ad Ildebrando.
Per un anno stettero d'accordo questi
due falsi monaci; poscia vennero alle
mani fra loro. Ildebrando, guadagnati con
danaro gli uomini della marca di Camerino
ossia di Fermo, s'impossessò di Farfa.
Campone, con esibir più danaro a
que' medesimi, cacciò l'altro; e senza
contare altre sue iniquità, attese a mettere
al mondo de' figliuoli e delle figliuole,
che tutte arricchì e dotò coi beni del
monistero. Serva questo picciolo saggio
ai lettori per conoscere la corruttela di
que' tempi infelici. Ora abbiamo dal suddetto
autore della Cronica di Farfa, oppur
da una relazione di <i>Ugo abbate</i> d'esso
monistero una particolarità che fa onore
ad <i>Alberico</i> principe allora di Roma, facendolo
vedere pio riformatore del monachismo
d'allora. <i>Erat autem</i>, dice egli,
<i>tunc temporis Albericus Romanorum princeps
gloriosus, qui comperta hujus monasterii
crudeli devastatione, quam pessimus
praedictus abbas Campo satagebat exercere,
valde condoluit, et sicut alia monasteria,
sub suo constituta dominio, ad regularem
normam, quam amiserant in paganorum
devastatione praedicta, ita et hoc coenobium
reducere studebat.</i> Pertanto mandò egli
de' monaci regolari a Farfa; ma Campone
co' suoi mal avvezzati monaci non li volle
ricevere, e poco vi mancò che la notte
non facesse levar loro colle coltella la
vita. Tornati che furono questi a Roma,
Alberico salito in collera, spedì gente
armata che ne scacciò l'indegno Campone,
il quale si ritirò a Rieti. Dal che si
può dedurre che Farfa e la Sabina erano
in questi tempi della giurisdizione del
ducato romano. Pose Alberico in Farfa
un esemplarissimo abbate, cioè <i>Dagiberto</i>,
e gli fece rendere tutti beni del monistero;
<span class="pagenum" id="Page_1079">[1079]</span>
ma questi da lì a cinque anni attossicato
dai pessimi monaci lasciò di vivere.
Tale era allora in assaissimi luoghi
la corruzione del dianzi sì fiorito monachismo.
</p>

<p>
La morte in questo anno rapì a Venezia
il suo doge, cioè <i>Pietro Candiano II</i>,
uomo di gran vaglia e prudenza <span class="fnote">[Dandul., in Chron., tom. 12 Rer. Ital.]</span>. Aveva
egli fra le altre sue imprese indotta
la città di Giustinopoli, oggidì Capodistria,
a pagar censo a quella di Venezia. E perciocchè
<i>Wintero marchese</i> d'Istria aveva
imposto ai mercanti veneziani delle insolite
gabelle, ed altre gravezze a chi di loro
possedeva beni nell'Istria, senza che giovassero
le lamentanze di questi, saviamente
il doge pubblicò un editto che
proibiva a tutti i Veneziani d'andare in
Istria, e a quei d'Istria di venire a Venezia.
Allora il marchese e i suoi popoli,
tornati in sè, implorarono la mediazione
di <i>Marino patriarca</i>, di Grado, il quale
s'interpose col doge, e ridusse a' primieri
patti e ad una buona concordia amendue
le parti. Fu poscia eletto doge <i>Pietro Badoero</i>,
il quale dicono che era figliuolo di
<i>Orso Particiaco</i> ossia <i>Participazio</i>, già
doge di Venezia, volendo ancora che fosse
la stessa casa quella de' Particiaci e dei
Badoeri. Secondo la Cronica arabica <span class="fnote">[Chron. Arab. P. II, tom. 1 Rer. Ital.]</span>,
seguì una battaglia in Sicilia fra i Mori
e quei di Agrigento, ossia Gergenti, colla
peggio de' primi. Tornato a Palermo il
generale de' Mori, pose una contribuzione
alla città, e fatto venire un buon rinforzo
di truppe dall'Africa, s'impadronì
di Butera, d'Assaro, e di qualche altra
fortezza in Sicilia. Passò in quest'anno
a miglior vita <i>Leone VII</i>, con danno della
Chiesa, per essere stato pontefice di gran
pietà e zelo della religione. Ebbe per
successore <i>Stefano VIII</i> di nazione romano,
per attestato di Pandolfo pisano e
d'altri <span class="fnote">[Rer. Ital., P. II, tom. 3.]</span>. Non so io intendere come
mai scrivesse il cardinal Baronio <span class="fnote">[Baron., in Annal. Ecclesiast.]</span>:
<span class="pagenum" id="Page_1080">[1080]</span>
<i>Quum a Romanis, posthabitis cardinalibus,
esset electus opera Ottonis regis, tyrannorum
in se odium concitavit.</i> Dovette provenir
questa immaginazione dall'aver egli
prestato fede a Martin Polacco, che il fa
di nazion tedesco. Ma questa è asserzione
insussistente. Non poteva allora <i>Ottone re</i>
di Germania avere tal possa in Roma da
far eleggere un papa. Che poi non fossero
ammessi alla di lui elezione i cardinali,
niuno degli antichi storici lo attesta; nè
sappiamo che questo eletto non fosse un
di essi. Girolamo Rossi <span class="fnote">[Rubeus, Hist. Ravenn., lib. 5.]</span> accenna uno
strumento di livello fatto da <i>Pietro</i> arcivescovo
di Ravenna a qualche persona
particolare, e non già, come suppone il
padre Pagi, la confermazione de' privilegii
della chiesa di Ravenna, fatta dal papa al
suddetto arcivescovo con queste note:
<i>Anno, Deo propitio, pontificatus domni Stephani
summi pontificis, ec. anno primo,
regnante domno Hugone piissimo rege
anno XIIII, sed et domno Hlotario ejus filio
item rege anno nono, die XXIX octobris,
Indictione XIII Ravennae</i>, cioè nell'anno
presente. Ci assicura il suddetto Rossi
che in altre carte ravennati di questi
tempi si veggono notati gli anni di Ugo e
Lottario. Segno è questo, che non avendo
potuto il re Ugo vincerla coi Romani
per ottener la corona dell'imperio, s'era
impadronito dell'esercato. Ed io temo
che il nome del papa entrasse in quegli
atti solamente per costume e riverenza
verso il pontificato romano, e non già
perchè Ugo lasciasse il temporal dominio
di quelle contrade ai papi. Vedremo che ai
tempi di Ottone il grande la santa Sede
ricuperò l'esarcato.
</p>

<hr />
</div>

<div class="chapter">
<h2 class="hidden" id="DCCCCXL">DCCCCXL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXL</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Stefano VIII</span> papa 2.</td>
  </tr>
  <tr>
    <td><span class="smcap">Ugo</span> re d'Italia 15.</td>
  </tr>
  <tr>
    <td><span class="smcap">Lottario</span> re d'Italia 10.</td>
  </tr>
</table>

<p>
O sia che il <i>re Ugo</i> non si fidasse di
alcuno, e di chi gli entrava in sospetto egli
macchinasse tosto la rovina; oppure che
<span class="pagenum" id="Page_1081">[1081]</span>
veramente stanchi i principi d'Italia non
potessero più soffrir sul trono questa
volpe coronata: certo è che esso re Ugo
la prese contra di <i>Berengario marchese
d'Ivrea</i>, contra d'<i>Anscario duca e marchese
di Spoleti e Camerino</i>, fratello del
medesimo Berengario, per sospetto, oppure
per certa cognizione che amendue
d'accordo tramassero centra la di lui
corona. La tragedia, se vogliam credere
al catalogo dei duchi di Spoleti posto innanzi
alla Cronica di Farfa <span class="fnote">[Chron. Farfense, P. II, tom. 2 Rer. Ital.]</span>, dovette
succedere nell'anno presente, essendo
ivi scritto: <i>DCCCCXL Anscharius marchio
obiit.</i> Spedì dunque il re Ugo in primo
luogo alla volta di Spoleti <i>Sarilone</i>, ossia
<i>Sarlione</i>, borgognone <span class="fnote">[Liutprandus, lib. 5, cap. 2 et 3.]</span>, uomo non guerriero,
ma di rara accortezza, e però assai
atto al bisogno. <i>Sarilo</i> e <i>Sarlius</i> si truova
egli chiamato, ed è quel medesimo che
si truova nelle vecchie carte appellato <i>Sarilo
comes palatii</i>, perchè esercitava l'insigne
carica di conte del sacro palazzo.
Gli diede il re un buon nerbo di soldatesche
per poter operare colla forza, e
vi aggiunse un altro più potente rinforzo,
cioè una gran somma di denaro, per
potersene valere a tirar dalla sua i popoli
di Spoleti, con ordine ancora di ricorrere
per aiuto alla vedova del fu duca
<i>Teobaldo</i>, che era nipote del medesimo
re Ugo. Andò Sarlione, ed eseguì puntualmente
quanto gli era stato comandato.
Mise in punto una buona armata,
ma Anscario, quantunque si vedesse troppo
inferiore di forze, pure si accinse da
valoroso ad un fatto d'armi. Gli riuscì
di sbaragliar la prima schiera de' nemici
ma non potendo reggere all'arrivo di
due altre schiere, dopo aver fatto grandi
prodezze di sua persona, caduto col cavallo
in un fosso, quivi trafitto da molte
lance e dardi lasciò la vita. Portata questa
nuova al re Ugo, ne fece gran festa,
e in ricompensa del buon servigio dichiarò
<i>Sarlione</i> marchese di Spoleti e
Camerino. Di questo affare si scuopre mal
<span class="pagenum" id="Page_1082">[1082]</span>
informato Gregorio monaco autore della
suddetta Cronica di Farfa <span class="fnote">[Chronic. Farfens., pag. 475. P. II, tom. 2
Rer. Ital.]</span>, con iscrivere
che <i>bellum magnum commissum est
pro contentione marchiae firmanae inter
Ascherium et Sarilonem</i> (quasi che Spoleti
e Camerino fossero denominati marca
di Fermo). <i>In qua praevalens Sarilo
interfecit Ascherium, et obtinuit marchiam.</i>
Fin qui cammina bene, ma non ciò che
egli soggiunge con dire: <i>Contra quem
Hugo rex exarsit magno furore, persequens
illum pro eodem Ascherio germano
suo. Et quum esset idem Sarilo in quodam
reclusus tuscano oppido, videns se nulla
ratione illum effugere posse, noctu indutus
monachilem vestem, et summo diluculo,
ligato in gutture fune ejus, se potestati
tradidit. Et motus rex misericordia
super eum, perdonavit ei ipsam culpam,
ac praeposuit eum super cuncta monasteria
regalia intra fines Tusciae et firmanae
marchiae.</i> Trovò questo monaco
fra le carte dell'archivio farfense <i>Sarilone</i>
abbate di quel monistero, e sel figurò
divenuto monaco. Ma costui fu duca e
marchese di Spoleti e Camerino, ed ottenne
anche, secondo l'iniquità di quei
tempi, in governo ossia in commenda la
badia di Farfa. Potrebbe ben conietturarsi
che in progresso di tempo Sarilone
decadesse dalla grazia del re Ugo (giacchè
ci voleva ben poco), e ch'egli il perseguitasse
e deponesse; e che questo monaco
confondesse poi le azioni e i tempi
in raccontare quel fatto.
</p>

<p>
Ci restava da abbattere <i>Berengario
marchese</i> d'Ivrea fratello del suddetto
Anscario <span class="fnote">[Liutprandus, Hist. lib. 5, cap. 4 et seq.]</span>. Non si mostrò punto corrucciato
con lui l'astuto re Ugo, anzi
affettando gran benevolenza, nel venire
ch'ei fece alla corte, l'accolse con distinte
carezze. Ma nel consiglio segreto fu
determinato di cavargli barbaramente gli
occhi. Trovossi presente a questa risoluzione
il <i>re Lottario</i>, che viene da Liutprando
appellato <i>parvulus, et necessariarum
<span class="pagenum" id="Page_1083">[1083]</span>
sibi rerum adhuc ignarus puer.</i> E
siccome fanciullo di buona indole, non
reggendogli il cuore di veder quella crudeltà,
secretamente ne fece avvertire Berengario,
il quale non perdè tempo a fuggirsene
fuor d'Italia con ricoverarsi presso
di <i>Ermanno duca</i> di Suevia. Per altra
strada mandò anche verso Lamagna <i>Willa</i>
sua moglie, benchè gravida di nove
mesi, e vicina al parto, che ebbe tanta
forza e coraggio da valicare a piedi quell'aspre
montagne. Ma non potè prevedere
il regal fanciullo Lottario che, col
salvare gli occhi a Berengario, preparava
a sè stesso la perdita del regno e della
vita, siccome vedremo. Ermanno duca
di Suevia presentò poi Berengario ad
<i>Ottone re</i> di Germania, che l'onorò e
regalò non poco, e sel tenne ben caro
nella sua corte. Giunta questa nuova al
re Ugo, spedì ambasciatori ad Ottone,
pregandolo di non ammettere Berengario
suo nemico, e di non somministrargli
aiuto alcuno, con esibirgli in ricompensa
una gran somma d'oro e d'argento.
Ma il re Ottone, che forse avea per
tempo delle mire sopra l'Italia, gli rispose
di non aver bisogno delle altrui ricchezze,
e di non poter negar ricovero e
sussidio a chi ricorreva alla clemenza
sua. Nel Bollario casinense <span class="fnote">[Bullarium Casinens., tom. 2, Constit. L.]</span> si legge
un diploma di Ugo e Lottario, in cui
confermano il comitato ossia il contado
e governo temporale di Bobbio a quel
monistero e a' suoi abbati, con esser ivi
nominato <i>Liutfredus comes et abbas bobbiensis</i>.
Sarebbe da ricercare se questo
Liutfredo fosse monaco, oppure secolare,
che con titolo di <i>conte</i> governasse quella
contrada, e di <i>abbate</i> il monistero di san
Colombano. Molto più sarebbe da esaminare
il dirsi ivi che i re longobardi,
Rotari, Ariberto e Liutprando, e gl'imperadori
e re carolini <i>praefato coenobio
comitatum bobbiensem cum toto suo honore
tradiderant et firmaverant</i>. È difficile
<span class="pagenum" id="Page_1084">[1084]</span>
il credere in tanta antichità abbati conti
di città. Ecco le note cronologiche di
quel diploma che stanno a martello:
<i>Dat. tertiodecimo kalendas aprilis, anno
dominicae Incarnationis DCCCCXL, regni
nostri domni Hugonis piissimi regis XIV,
Lotharii autem filii ejus item regis IX,
Indictione decimatertia. Actum in praefato
bobiense coenobio.</i> Abbiamo da Frodoardo <span class="fnote">[Frodoardus, in Chron.]</span>
che in quest'anno una gran brigata
d'Inglesi e Francesi, incamminata
per divozione alla volta di Roma, fu costretta
a tornarsene addietro, <i>occisis eorum
nonnullis a Saracenis. Nec potuit Alpes
transire propter Saracenos, qui vicum
monasterii sancti Mauritii occupaverant.</i>
Se qui è indicato il monastero agaunense
di san Maurizio ne' Vallesi, aveano
dilatato ben lungi quegl'infedeli assassini
di strada il loro potere. Ricavasi ancora
dalla Cronica arabica di Sicilia <span class="fnote">[Chronicon Arabicum, P. II, tom. 1 Rer. Ital.]</span>, che
portatosi l'esercito de' Mori all'assedio
di Calata Bellota, nel mese di novembre,
fu messo in rotta da quei di Gergenti, che
vi presero tutte le tende degl'infedeli.
Aggiugne Lupo protospata <span class="fnote">[Lupus Protospata, in Chron.]</span> che in questo
medesimo anno 940, <i>introierunt Ungari
vel Unni in Italiam mense aprilis. Et
factum est praelium in Matera a Graecis
cum Longobardis cum Stratigo Imogalapto,
et negavit</i> (pro <i>necavit</i>) <i>cum Pao in
mari.</i> Probabilmente <i>Landolfo</i> principe
di Benevento e Capua l'avea rotta di
nuovo coi Greci; ma queste troppo brevi
memorie non ci lasciano ben discernere
le particolarità, e neppur la sostanza di
que' fatti. Osserva Camillo Pellegrino <span class="fnote">[Peregr., Hist. Princip. Langob., P. II, tom. 2
Rer. Ital.]</span>
che fino a quest'anno si truova nelle carte
memoria di <i>Atenolfo</i> principe anch'esso
di Benevento e di Capua, e fratello di
<i>Landolfo</i>, e poi non più: il che può far
conietturare ch'egli nell'anno presente
desse fine a' suoi giorni.
</p>

<p>
<span class="pagenum" id="Page_1085">[1085]</span>
</p>

<hr />
</div>

<div class="chapter">
<h2 class="hidden" id="DCCCCXLI">DCCCCXLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXLI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Stefano</span> VIII papa 3.</td>
  </tr>
  <tr>
    <td><span class="smcap">Ugo</span> re d'Italia 16.</td>
  </tr>
  <tr>
    <td><span class="smcap">Lottario</span> re d'Italia 11.</td>
  </tr>
</table>

<p>
Attesta Liutprando <span class="fnote">[Liutprandus, lib. 5, cap. 1.]</span> non aver mai
il re <i>Ugo</i> dimessa la voglia, nè deposta
la speranza di acquistare il dominio di
Roma, ossia il titolo e la corona d'imperador
de' Romani; e tuttochè avesse
data in moglie ad <i>Alberico principe</i> di
Roma <i>Alda</i> sua figliuola, pure non cessò
mai di molestarlo e di fargli guerra.
<i>Quem</i>, dice egli, <i>quotannis graviter opprimebat
gladio et igne, quae poterat
universa consumens, adeo ut civitates,
praeter Romam, in qua ipse consederat,
omnes auferret. Sed et ipsam sine dubio
tum depopulando, tum cives muneribus
corrumpendo conquisivisset, nisi occulta
et justa justi Dei sententia illi prohibuisset.</i>
Ci si porge motivo di credere che il
re Ugo in quest'anno in persona coll'esercito
suo infestasse il ducato romano,
al vedere un suo diploma, spedito nella
Campania in favore del monistero di san
Vincenzo del Volturno, con queste note <span class="fnote">[Chron. Vulturnens., P. II, tom. 1 Rer. Ital.]</span>:
<i>Dat. XIII kalendas augusti anno dominicae
Incarnationis DCCCCXLI, regni
vero domni Hugonis piissimi regis XV,
Lotharii vero X, Indictione XIV. Actum in
Campania juxta oppidum Romaniae.</i> Secondo
i miei conti, nel luglio del presente
anno avrebbe dovuto correre l'anno
XVI di Ugo, e l'XI di Lottario. Però
forse appartiene esso diploma all'anno
precedente e all'indizione XIII. Nel marzo
di quest'anno si truovano i due re in
Lucca, dove donarono ai canonici di
quella città due corti con un diploma <span class="fnote">[Antiquit. Ital., Dissert. LXII.]</span>
dato <i>VII kalendas aprilis anno dominicae
Incarnationis DCCCCXLI, regni vero domni
Hugonis regis XV, filii ejus Lotharii
item regis X, Indict. XIV. Actum Lucae.</i>
Erano i due re in quella città, come si
<span class="pagenum" id="Page_1086">[1086]</span>
ricava da un placito da me pubblicato <span class="fnote">[Antiquit. Ital., Dissert. X.]</span>,
incamminati alla volta di Roma. E che
veramente il re Ugo in quest'anno facesse
guerra ad Alberico principe di Roma,
e fosse in que' contorni, come si può credere,
coll'armi, si raccoglie da un suo
diploma <span class="fnote">[Ibidem, Dissert. XVII.]</span>, in cui dona all'insigne monistero
dì Subiaco, posto nel ducato romano,
la corte Sala. Fu esso scritto <i>VII
kalendas julii anno dominicae Incarnationis
DCCCCXLI, regni vero domni Hugonis
piissimi regis XV, Lotharii vero item regis
X, Indictione XIV. Actum juxta Romam
in monasterio sanctae virginis Agnes.</i>
Ancor qui occorrono le medesime difficoltà
che ho poco fa accennate intorno
al diploma vulturnense; ma il documento
ci assicura che Ugo verso il fine di giugno
era sotto Roma. Abbiamo inoltre
un'illustre pruova del di lui passaggio
per Pisa in un placito, da me pubblicato,
il cui principio è questo <span class="fnote">[Ibidem, in eadem Dissertat.]</span>: <i>Dum in Dei
nomine civitate Pisa ad curte domnorum
regum, ubi domnus Hugo et Lotharius gloriosissimis
regibus praeessent, subtus vites,
quod Topia</i> (un pergolato) <i>vocatur,
infra eadem curte in judicio resideret
Ubertus illuster marchio et comes palacii,
singulorum omnium justitias facendas ac
deliberandas, resedentibus Leo vulterrensis,
Adelbertus lucensis sanctarum Dei ecclesiarum
venerabilibus episcopis</i>, ec. Fu
scritto quel giudicato <i>anno regni idem domni
Hugoni quintodecimo, Lotharii vero decimo,
XIV die mensis marcii, Indictione
quartadecima</i>, cioè nell'anno presente.
Viene accennato dal Fiorentini <span class="fnote">[Fiorentini, Memor. di Matilde, lib. 3.]</span> un
altro placito tenuto in questi medesimi
tempi da <i>Uberto</i> marchese di Toscana in
Lucca, con questo principio: <i>Dum in Dei
nomine in civitate Luca ad curte domni
Hugonis regis in solario ipsius curtis, ubi
domnus Ugo et Lotharius filio ejus gloriosissimis
regibus praeerant in capitela,
ubi ec. longanea solarii, prope ecclesiam
<span class="pagenum" id="Page_1087">[1087]</span>
sancti Benedicti, et prope capella ipsius
solarii, quae vocatur sancti Stephani, in
judicio residerat Hubertus marchio, et
comes palatii</i>, ec. Dal che intendiamo che
Uberto, figliuolo bastardo del re Ugo, era
allora non solamente marchese della Toscana,
ma eziandio conte del sacro palazzo.
Circa questi tempi più che mai infierivano
i Saraceni abitanti in Frassineto
ai confini dell'Italia e della Provenza <span class="fnote">[Liutprandus, lib. 5, cap. 4.]</span>.
Aveano, come ho accennato di
sopra, occupati nell'Alpi tutti i passi che
guidano dalla Francia in Italia, con essere
giunti sino al monistero agaunense
di san Maurizio, situato nel paese oggidì
appellato de' Vallesi. Studiava il re Ugo
le maniere di snidar que' crudi masnadieri,
e conoscendo di mancargli le forze
per mare, giacchè in que' tempi gl'imperadori
e re d'Italia poco attendevano ad
aver armate navali, prese la risoluzione
d'inviare ambasciatori a <i>Costantino</i> e
<i>Romano</i> imperadori de' Greci, per pregarli
di volere a lui somministrare una
competente flotta di navi con fuoco greco,
acciocchè, mentre egli per terra andasse
ad assalir que' Barbari ne' loro siti
alpestri, esse incendiassero i legni dei
Mori, ed impedissero che non venisse
loro soccorso dalla Spagna. Secondo la
Cronica arabica <span class="fnote">[Chron. Arab., P. II, tom. 1 Rer. Ital.]</span>, riuscì finalmente ai
Mori signoreggianti in Sicilia di prendere
dopo tanto tempo la già ribellata città di
Gergenti. Allora il governator moro per
assicurarsi dei Siciliani fece smantellar
assaissime fortezze di quella isola, e menò
schiavi in Africa moltissimi di quegli
abitanti.
</p>

<hr />
</div>

<div class="chapter">
<h2 class="hidden" id="DCCCCXLII">DCCCCXLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXLII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Marino</span> II papa 1.</td>
  </tr>
  <tr>
    <td><span class="smcap">Ugo</span> re d'Italia 17.</td>
  </tr>
  <tr>
    <td><span class="smcap">Lottario</span> re d'Italia 12.</td>
  </tr>
</table>

<p>
Che tuttavia sul principio di questo
anno fossero in bollore le controversie
intorno al dominio di Roma fra il re <i>Ugo</i>
<span class="pagenum" id="Page_1088">[1088]</span>
ed <i>Alberico</i> patrizio e console dei Romani,
si raccoglie da Frodoardo <span class="fnote">[Frodoardus, in Chronico.]</span>, che
lasciò scritte queste parole: <i>Domnus Odo
abbas pro pace agenda inter Hugonem regem
Italiae, et Albericum romanum patricium,
apud eumdem regem laborabat</i>. Abbiam
già veduto di sopra che santo <i>Odone
abbate</i> di Clugnì due altre volte era stato
chiamato in Italia per questo medesimo
affare. Temo io che non più di due volte
egli ci venisse. Mi si rende probabile che
seguisse pace o tregua fra questi due
competitori al vedere tornati di questo
anno in Lombardia i due re, ossia il solo
re Ugo. V'ha un loro diploma <span class="fnote">[Antiq. Ital., Dissert. VII.]</span>, con
cui, ad intercessione d'<i>Uberto inclito marchese</i>
e <i>conte del nostro sacro palazzo</i>,
e di <i>Elisiardo illustre conte</i>, confermano
i lor beni ai canonici di Reggio. Esso fu
dato <i>quarto idus junii anno dominicae
Incarnationis DCCCCXLII, regni vero domni
Hugonis regis XVII, Lotharii XIII,
Indictione XV. Actum Papiae.</i> Con altro
diploma furono confermati da essi re,
per interposizione di <i>Ambrosio vescovo</i>
di Lodi ed <i>Adeverto vescovo</i> di Padova,
tutti i beni della sua chiesa. Ivi s'ha queste
note <span class="fnote">[Ibidem, Dissert. XXXIV.]</span>: <i>Datum octavo kalendas junii,
anno dominicae Incarnationis DCCCCXLII,
regni vero domni Hugonis XVI, Lotharii
vero XI. Actum in Garda oppido.</i> Parve a
me originale quel diploma. Ora sembrano
a me scorretti gli anni dei due re, e
forse anche manca ivi l'<i>indizione</i>, la
quale non si soleva ommettere. Scrive
inoltre sotto questo stesso anno il suddetto
Frodoardo: <i>Idem vero rex Hugo
Saracenos de Fraxinido eorum munitione
disperdere conabatur</i>. Pertanto dovrebbe
appartenere all'anno presente ciò che
scrive Liutprando <span class="fnote">[Liutprandus, lib. 5, cap. 5 et 7.]</span>: cioè che avendo
<i>Romano</i> imperadore d'Oriente inviato
uno stuolo di navi a requisizion del re
Ugo, questi le incamminò per mare a
Frassineto. L'arrivo di esse colà, e il
<span class="pagenum" id="Page_1089">[1089]</span>
dare alte fiamme tutte le barche de' Saraceni
che quivi si trovarono, fu quasi un
punto stesso. Ugo nel medesimo tempo
arrivò per terra a Frassineto colla sua
armata. Pertanto non si fidando i Barbari
di quella lor fortezza, l'abbandonarono,
e tutti si ridussero sul monte Moro,
dove il re gli assediò. Avrebbe potuto
prenderli vivi, o trucidarli tutti; ma
per un esecrabil tiro di politica se ne
astenne. Tremava egli di paura che Berengario,
già marchese d'Ivrea, fuggito
in Germania, non sopravvenisse in
Italia con qualche ammasso di Tedeschi e
Franzesi. Però, licenziata tutta la flotta
de' Greci, capitolò con gli assediati Saraceni
di metterli nelle montagne che dividono
l'Italia dalla Svevia, acciocchè gli
servissero di antemurale, caso mai che
Berengario tentasse di calare con gente
armata in Italia. Non è a noi facile l'indicare
il sito dove a costoro fu assegnata
l'abitazione. Solamente sappiamo che a
moltissimi Cristiani, i quali incautamente
da lì innanzi vollero passar per quelle
parti, tolta fu la vita da que' malandrini:
il che accrebbe l'odio e la mormorazione
degl'Italiani contra di questo re, il quale
lasciò la vita a tanti scellerati, affinchè
potessero levarla a tanti altri innocenti.
Secondo i conti del padre Pagi <span class="fnote">[Pagius, ad Annales Baron.]</span>, ai
quali credo ben fatto l'attenersi, mancò
di vita nell'anno presente <i>Stefano VIII</i> papa.
Ermanno Contratto <span class="fnote">[Hermann. Contractus, in Chron.]</span>, Sigeberto <span class="fnote">[Sigebertus, in Chron.]</span>
ed altri lo attestano. Dal solo Martino
Polacco abbiamo <span class="fnote">[Martin. Polonus, in Chron.]</span> che egli <i>fuit mutilatus
a quibusdam Romanis</i>: il che ha fatto
immaginare ai susseguenti storici ciò
avvenuto per ordine di <i>Alberico principe</i>
di Roma. Ma non è Martino autore di
tale antichità e credito, che la sola parola
di lui ci abbia da legare il cervello. Se
crediamo ad esso Martino, questo papa
Stefano fu anche <i>natione Germanus</i>; e pure
nel catalogo ben più antico de' papi, posto
<span class="pagenum" id="Page_1090">[1090]</span>
avanti alla Cronica del Volturno <span class="fnote">[Chron. Vulturn., P. II, tom. 1 Rer. Ital.]</span>,
e dal Dandolo <span class="fnote">[Dandul., in Chronic., tom. 12 Rer. Ital.]</span> e da altri, egli è chiamato
<i>Stephanus VII romanus</i>. Un avvenimento
tale nella persona di un sommo
pontefice avrebbe fatto dello strepito, e
ce ne sarebbe menzione presso di qualche
storico di que' tempi. A Stefano succedette
<i>Marino II</i> papa di nazione romano,
erroneamente chiamato <i>Martino</i> da alcuni
scrittori anche antichi e dallo stesso Martino
Polacco. Che questi fosse posto nella
cattedra pontificia prima del dì 4 di febbraio
dell'anno seguente, si conosce da
una sua bolla pubblicata dal padre Dachery <span class="fnote">[Dachery, in Spicileg.]</span>
e dato <i>II nonas februarii, anno
pontificatus domni nostri Marini summi
pontificis</i>, ec. <i>anno I mense februarii,
Indictione I</i>. Anzi era anche in possesso
del pontificato nel dì 21 di gennaio di esso
anno 943, ciò costando da altra sua
bolla prodotta dal padre Tatti <span class="fnote">[Tatti, Annal. Sacri di Como, tom. 12.]</span>, e data
<i>XII kalendas februarii, anno pontificatus
domni nostri Marini summi pontificis</i>,
ec. <i>secundo, Indictione II</i>, cioè nell'anno
944. Però con tutta ragione si
può credere innalzato <i>Marino II</i> in quest'anno
al romano pontificato. La misera
Sicilia, per attestato della Cronica arabica <span class="fnote">[Chron. Arabicum, P. II, tom. 1 Rer. Ital.]</span>,
in questi tempi si trovava in gran
confusione, perchè il furto e l'ingiustizia
dappertutto godeano passaporto, e i più
potenti opprimevano i più deboli. In Venezia
il doge <i>Pietro Badoero</i>, secondochè
dice il Dandolo <span class="fnote">[Dandul., in Chronico, tom. 12 Rer. Ital.]</span>, finì di vivere in quest'anno,
e conferita fu la sua dignità a
<i>Pietro Candiano III</i>. Si legge nelle mie
Antichità italiane <span class="fnote">[Antiq. Ital., Dissert. XII.]</span> un diploma di <i>Ugo</i> e
<i>Lottario</i>, in cui si confermano ad <i>Aribaldo
vescovo</i> di Reggio tutti i beni e privilegii della
sua chiesa, dato <i>quarto idus augusti anno
dominicae Incarnationis DCCCCXLII,
regni vero domni Hugonis regis XVI, Lotharii
XII, Indictione XV. Actum Papiae.</i>
<span class="pagenum" id="Page_1091">[1091]</span>
Ma nel dì 12 d'agosto di quest'anno
correva l'<i>anno XVII</i> di Ugo re. Leone
Ostiense <span class="fnote">[Leo Ostiensis, in Chron., lib. 1, cap. 57.]</span> cita un diploma di questi
re, che Angelo della Noce asserisce dato
<i>idus majarum anno dominicae Incarnationis
DCCCCXLII, regni domni Hugonis regis
XVII, Lotharii XIII, Indictione I. Datum
in palatio ticinensi.</i> Ma ancor questo è fallato,
perchè l'<i>indizione I</i> appartiene all'anno
seguente, seppur non si ricorre
all'anno pisano. In una Cronica manuscritta,
da me veduta, del monistero di
Subiaco, si legge memoria di un placito
tenuto nel dì 27 d'agosto di quest'anno
da <i>Alberico</i> principe di Roma, in cui fu
decisa una lite vertente fra <i>Leone abbate</i>
di Subiaco ed alcuni cittadini di Tivoli.
</p>

<hr />
</div>

<div class="chapter">
<h2 class="hidden" id="DCCCCXLIII">DCCCCXLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXLIII</span>. Indiz. <span class="scp">I</span>.</td>
  </tr>
  <tr>
    <td><span class="smcap">Marino</span> II papa 2.</td>
  </tr>
  <tr>
    <td><span class="smcap">Ugo</span> re d'Italia 18.</td>
  </tr>
  <tr>
    <td><span class="smcap">Lottario</span> re d'Italia 13.</td>
  </tr>
</table>

<p>
In questi tempi maneggiò il <i>re Ugo</i> il
matrimonio di <i>Berta</i> sua figliuola, a lui
nata da Bezola sua concubina, e giovane
di bellezze rare, con <span class="smcap">Romano</span> figliuolo di
<i>Costantino Porfirogenito</i> imperadore dei
Greci <span class="fnote">[Liutprandus, lib. 5, cap. 5.]</span>. Allorchè questo imperadore
mandò la flotta in aiuto del re Ugo, fece
istanza per avere una delle di lui figliuole
legittime. Di queste Ugo niuna ne avea,
e però gli esibì la bastarda o spuria; nè
la città di Costantinopoli la rifiutò. Ebbe
esecuzione questo trattato nell'anno seguente.
Ma intanto in Germania altro che
nozze andava manipolando <i>Berengario</i>
marchese d'Ivrea contra del medesimo
re Ugo <span class="fnote">[Idem, ibidem, c. 8.]</span>. Fece egli più istanze al re
<i>Ottone</i> per ottenere un corpo di milizie
da condur seco in Italia; ma le fece indarno,
perchè non mancavano impegni e
bisogni ad Ottone in casa propria; ed
oltre a ciò peroravano in favore d'Ugo
i regali che di tanto in tanto egli ne andava
ricevendo. Trovavasi con Berengario
<span class="pagenum" id="Page_1092">[1092]</span>
un gentiluomo per nome Amedeo,
che Liutprando chiama <i>apprime nobilem</i>,
personaggio di singolar destrezza ed accortezza
ornato. Questi il consigliò di
rivolgere le sue speranze ai principi d'Italia,
sapendo che tutti erano malcontenti
del re Ugo, perchè d'ordinario non
conferiva le cariche, i governi e i vescovati,
se non ai figliuoli delle sue concubine
e ai Borgognoni, e continuamente
esiliava i nobili italiani; e pel suo aspro
governo, peggio che il lupo dalle pecore,
era odiato dai popoli. Si esibì egli di venir
a scoprire gli animi dei principi d'Italia;
e in fatti travestito da pezzente, col
bordone e la tasca, sen venne in compagnia
di que' poveri pellegrini che andavano
per divozione a Roma. Segretamente
s'abboccò con assaissimi vescovi,
conti e nobili potenti dell'Italia, e spiò
i lor sentimenti intorno al re Ugo, aprendosi
ancora con quelli che conobbe più
portati alla di lui rovina. Ma non potè sì
celatamente condurre l'impresa, che non
ne avesse sentore il re Ugo, siccome quegli
che manteneva spie dappertutto. Volarono
gli ordini di cercarne conto, ma
Amedeo andava mutando abiti: si tinse
con pece la bella e lunga barba, che, secondo
gli usi d'allora, anch'egli portava;
facea cambiar colore ai capelli; ora era
zoppo, ora cieco, ora assiderato; e in
una di queste figure si presentò anche al
re in compagnia degli altri poveri, e ne
ebbe per limosina una veste. Dappoichè
ebbe terminate le sue faccende, informato
delle perquisizioni che d'ordine del
re si faceano alle chiuse sopra tutti i passeggieri,
per istrade disastrose e fuor di
mano felicemente se ne tornò in Germania,
dove fece a Berengario il rapporto
delle sue commissioni eseguite. Ancorchè
Lupo protospata riferisca all'anno
942 la morte di <i>Landolfo I</i> principe
di Benevento e di Capua, pure Camillo
Pellegrini <span class="fnote">[Peregrinus, Hist. Princip. Langobard.]</span>, diligentissimo scrittore delle
memorie de' principi longobardi, osservò
trovarsi ancora nei primi mesi di
<span class="pagenum" id="Page_1093">[1093]</span>
quest'anno menzione di lui negli strumenti
antichi. Credesi dunque ch'egli
terminasse la vita nell'anno presente nel
dì 10 d'aprile. Aveva egli dichiarato nell'anno
940 suo collega nel principato
<i>Landolfo II</i> suo figliuolo, il quale, dopo
la morte del padre, tardò poco a proclamar
principe e collega <i>Pandolfo</i> ossia
<i>Pandolfo I</i> suo figliuolo, che fu poi soprannominato
<i>Capo di ferro</i>. Abbiamo
nella storia sacra di Piacenza <span class="fnote">[Campi, Istor. di Piacenza, tom. 1.]</span> un diploma
(non so ben dire se documento
sicuro o no) di donazione fatta in quest'anno
da Ugo e Lottario alla chiesa di
sant'Antonino d'essa città di Piacenza colle
seguenti note: <i>Data V idus martii, anno
dominicae Incarnationis DCCCCXLIII, regni
vero domni Hugonis piissimi regis
XVII, Lotharii XIII, Indictione I. Actum
Placentiae.</i> Ma dee essere <i>Lotharii XII</i>,
come si scorgerà da un altro documento
spettante alla medesima chiesa, e dato nel
giorno <i>VII idus martii</i> del 945. Nè è da
credere che il re Ugo, come si legge in
questo diploma, desse il titolo d'imperadore
a <i>Lottario</i> avolo suo materno,
seppellito in essa chiesa di sant'Antonino
con dire: <i>Pro Dei amore et animae avii
nostri Lotharii imperatoris, cujus corpus
infra basilicam sancti Antonini martyris
humatum quiescit</i>. Sapeva Ugo che l'avolo
suo Lottario era stato solamente re
della Lorena e non mai imperadore. Vedesi
presso il suddetto Campi una donazione
fatta da <i>Bosone</i> vescovo di Piacenza
e figliuolo bastardo del re Ugo alla
chiesa di san Fiorenzo in Fiorenzuola con
queste note: <i>Hugo et Lothario filio ejus,
gratia Dei reges, anno regni eorum Hugonis,
Deo propitio, septimodecimo, Lotharii
vero tertiodecimo, VII die mensis
junii, Indictione prima</i>, cioè nell'anno
presente.
</p>

<p>
<span class="pagenum" id="Page_1094">[1094]</span>
</p>

<hr />
</div>

<div class="chapter">
<h2 class="hidden" id="DCCCCXLIV">DCCCCXLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXLIV</span>. Indiz. <span class="scp">II</span>.</td>
  </tr>
  <tr>
    <td><span class="smcap">Marino</span> II papa 3.</td>
  </tr>
  <tr>
    <td><span class="smcap">Ugo</span> re d'Italia 19.</td>
  </tr>
  <tr>
    <td><span class="smcap">Lottario</span> re d'Italia 14.</td>
  </tr>
</table>

<p>
Non lasciavano gli Ungheri il favorito
lor mestiere d'infestar colle scorrerie,
saccheggi e stragi tutti i paesi circonvicini,
ora comparendo addosso ai
Greci, ora in Germania e Francia, e talora
ancora in Italia. Circa questi tempi,
per testimonianza di Liutprando <span class="fnote">[Liutprandus, lib. 5, cap. 8.]</span>, il <i>re
Ugo</i> per levarsi d'addosso questo flagello
che si facea troppo spesso sentire in
Italia, stabilì pace con loro, comperandola
nondimeno con <i>dieci moggia di danari</i>,
seppur non è una esagerazione di
quello storico. Si obbligarono costoro di
uscir d'Italia, e di non ritornarci più,
con dare ostaggi della loro promessa.
Ugo con sì belle parole rappresentò loro
il gran bottino che farebbono in Ispagna,
paese dovizioso ed intatto, che con una
guida loro data da esso re presero la
strada a quella volta. Sperava Ugo che
non tornerebbono mai più indietro; ma
costoro essendosi trovati in cammini
aspri e senz'acqua, per timore di morire
di sete, dopo aver dato delle buone coltellate
alla guida, di nuovo comparvero
in Italia, da dove poi passarono in Ungheria <span class="fnote">[Idem, ibid., cap. 9.]</span>.
Intanto si effettuarono le nozze
di <i>Berta</i> figliuola del re Ugo con <i>Romano</i>
figliuolo dell'imperador greco <i>Costantino</i>,
giovane di quattordici anni. Per
attestato del Continuator di Teofane <span class="fnote">[Continuat. Theophan., n. 46, in Roman.
Lecap.]</span>,
fu spedito a levarla in Lombardia <i>Pascalio</i>
protospatario e duca della Lombardia,
cioè degli stati che i greci Augusti
possedevano nel regno oggidì appellato
di Napoli. <i>Sigefredo</i> vescovo di Parma fu
scelto dal re per condottiero della figliuola
alla corte di Costantinopoli, dove arrivò
nel mese di settembre, seco portando
<span class="pagenum" id="Page_1095">[1095]</span>
un superbissimo treno di giocali e regali.
Secondo il costume de' Greci, fu mutato
a questa principessa il nome di <i>Berta</i>
in quello d'<i>Eudossia</i>, oppure d'<i>Eudocia</i>;
e scrivono che dopo cinque anni ella
mancò di vita con fama che il marito non
l'avesse mai toccata. Abbiamo nell'Italia
sacra <span class="fnote">[Ughell., Ital. Sacr., tom. 1 in Episcop.
Camerin.]</span> uno strumento di dotazione,
fatta da <i>Eudo</i> vescovo di Camerino della
chiesa di santa Maria nel castello di Santa
Severina, che ci dà cognizione di una
particolarità non altronde a noi nota. Fu
scritta quella carta <i>anno ab Incarnatione
Domini nostri Jesu Christi DCCCCXLIV,
regnante domno Hugone nonodecimo anno,
et filio ejus Lothario quinctodecimo, excellentissimis
regibus, temporibus Huberto
filio ejus inclito marchioni atque piissimo
duci anno secundo per Indictione tertia,
civitate Camerina</i>. Manca il mese; ma
l'<i>indizione III</i> indica alcuno degli ultimi
quattro mesi dell'anno presente. Forse
invece dell'<i>anno XV</i> di Lottario sarà stato
ivi <i>anno quartodecimo</i>. Di qui noi impariamo
che, non contento il re Ugo di
aver creato <i>Uberto</i>, suo figliuolo bastardo,
conte del sacro palazzo, e marchese
e duca della Toscana, gli conferì ancora
nell'anno precedente 943 il ducato di
Spoleti e la marca di Camerino, con profusione
di grazie sopra la medesima persona.
Adunque <i>Sarlione</i> o <i>Sarilone</i>, che
già vedemmo in possesso di quelle contrade,
dovea essere o morto, o incorso
nella disgrazia del re Ugo (cosa ben facile
sotto un sì sospettoso regnante), ed
avere perduto que' governi. Viene accennata
sotto quest'anno dal padre Mabillone <span class="fnote">[Mabill., Annal. Benedict., lib. 44, § 63.]</span>
una bolla di papa <i>Marino II</i>
confermatoria di tutti i privilegii e beni
del celebratissimo monistero di Monte
Casino. Essa fu scritta <i>in mense januario
per Indictionem secundam. Datum XII
kalendas februarii, anno, Deo propitio, pontificatus
domni nostri Marini summi pontificis</i>,
ec. <i>secundo in mense januario, Indictione
<span class="pagenum" id="Page_1096">[1096]</span>
secunda.</i> Un'altra simil bolla in
favore del monistero di san Vincenzo del
Volturno si legge nella Cronica d'esso
monistero <span class="fnote">[Chronicon Volturnense, P. II, tom. I Rer.
Ital.]</span> <i>in mense martio, Indictione
secunda, anno pontificatus domni Marini
summi pontificis secundo</i>. Nella stessa
Cronica abbiamo la confermazione dei
beni spettanti al monistero suddetto nel
ducato di Napoli, scritta <i>imperante domno
nostro Constantino magno imperatore anno
XXXVI, sed et Romano magno imperatore
anno XXIII, die prima mensis februarii,
Indictione secunda, Neapolim</i>.
Queste note, indicanti, per cagion dell'indizione,
l'anno presente, non si accordano
con gli anni che dal Du-Cange <span class="fnote">[Du-Cang., Famil. Byzant.]</span> e
dal padre Pagi <span class="fnote">[Pagius, ad Annales Baron.]</span> sono attribuiti a <i>Costantino
Porfirogenito</i> e a <i>Romano Lecapeno</i>.
Nè corrispondono a quelle d'altri
documenti della medesima Cronica. Ma
di qui almen ricaviamo che durava in
Napoli la sovranità de' greci Augusti; ed
essere stato allora principe e duca di
quella illustre città <i>Giovanni</i> col figliuolo
<i>Marino</i>, creato anch'esso duca, siccome
fan fede le seguenti parole: <i>Nos Johannes
in Dei nomine eminentissimus consul et
dux pro vice nostra, quam et pro vice
Marini ducis filii nostri, qui infra aetatem
esse videtur</i>.
</p>

<hr />
</div>

<div class="chapter">
<h2 class="hidden" id="DCCCCXLV">DCCCCXLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXLV</span>. Indizione <span class="scp">III</span>.</td>
  </tr>
  <tr>
    <td><span class="smcap">Marino</span> II papa 4.</td>
  </tr>
  <tr>
    <td><span class="smcap">Ugo</span> re d'Italia 20.</td>
  </tr>
  <tr>
    <td><span class="smcap">Lottario</span> re d'Italia 15.</td>
  </tr>
</table>

<p>
Fecero i due re, stando quest'anno
in Pavia, donazione di una corte alla
chiesa di sant'Antonino di Piacenza. Il
diploma che si può leggere presso il
Campi <span class="fnote">[Campi, Istor. di Piacenza, tom. 1.]</span>, fu scritto <i>V idus martii, anno
dominicae Incarnationis DCCCCXLV,
regni vero domni Hugonis piissimi regis
XIX, Lotharii vero XIV, Indictione
<span class="pagenum" id="Page_1097">[1097]</span>
tertia. Actum Papiae.</i> Camminano egregiamente
queste note. Dice ivi il re Ugo
che quella corte <i>nobis obvenit per cartulam
donationis ab Ardingo venerabili mutinensis
ecclesiae episcopo</i>. Questo <i>Ardengo</i>
vescovo di Modena non fu conosciuto
dal Sillingardi, nè dall'Ughelli, e però si
dee riporre nel catalogo dei vescovi modenesi
fra <i>Gotifredo</i> e <i>Guido</i>. Nei diplomi
di Berengario imperadore si vede che
un <i>Ardengo</i> vescovo fu suo arcicancelliere
sino all'anno 921. Quando questi
non fosse stato vescovo di Brescia, dovrebbe
tenersi per quel medesimo Ardengo
vescovo di Modena, di cui si fa
menzione in questo diploma. Leggesi
ancora un altro diploma <span class="fnote">[Antiquit. Ital., Dissert. VIII.]</span> di essi re,
scritto <i>IIII nonas martii</i> coll'altre suddette
note; come ancora un placito <span class="fnote">[Ibidem, Dissert. IX.]</span>, tenuto
in Reggio <i>sextodecimo kalendas aprilis</i>,
colle medesime note. Abbiamo poi presso
l'Ughelli <span class="fnote">[Ughell., Ital. Sacr., tom. 4, in Episcop.
Vercellens.]</span> una conferma di beni
fatta nella metà d'agosto da essi re ai
canonici di Vercelli, <i>idibus augusti anno
Incarnationis dominicae DCCCCXLV, regni
vero domni Hugonis XX, Lotharii vero
XV, Indictione III</i>: documenti che
tutti servono a farci conoscere l'epoche
di questi re cominciate negli anni 926
e 931. Fin qui aveva tenuto saldo la fortuna
e la politica del re Ugo, ma finalmente
tutto andò in fascio. Le iniquità
non poche da lui commesse, il tirannico
suo governo, l'avarizia, per cui aggravava
forte i popoli, il non fidarsi degli
Italiani che il contraccambiavano col non
fidarsi punto di lui, e il conferire i posti
ai soli stranieri, a' quali anche con facilità
li levava, furono le cagioni ch'egli
fu rovesciato dal trono <span class="fnote">[Liutprandus, Hist., lib. 5, cap. 12.]</span>. Con poche
truppe calò dalla Suevia <i>Berengario marchese
d'Ivrea</i> il sospirato da tutti, perchè
da tutti creduto ch'egli solo potesse liberar
l'Italia dall'odiato re Ugo. Venne
<span class="pagenum" id="Page_1098">[1098]</span>
dalla parte di Trento. Da <i>Manasse arcivescovo</i>
d'Arles, che aveva ingoiato ancora
i vescovati di Trento, Verona e
Mantova, e governava inoltre la marca
di Trento, era stato posto per castellano
d'una fortezza chiamata Formigara un
cherico suo fido per nome Adelardo.
Con questo cherico abboccatosi Berengario,
s'impegnò di fare arcivescovo di
Milano esso Manasse, qualora egli esser
volesse in aiuto suo, e di dare ad esso
Adelardo il vescovato di Como. Prese
l'esca l'ingrato ed ambizioso Manasse,
e non solamente cedette a Berengario
quella fortezza, ma cominciò anche a
far grandi maneggi per tutta Italia in
favore di lui. Corse ben presto per le
città di Lombardia la fama dell'arrivo
di Berengario. <i>Milone conte</i> di Verona,
che, chiamato alla corte dal re Ugo per
sospetti, era segretamente osservato dalle
guardie, fingendo di non avvedersene,
diede ad esse una lauta cena; e quando
vide ognuno ben abborracciato ed immerso
nel sonno, con un solo scudiere
scappò. Giunto a Verona, fece immantinente
saperlo a Berengario, e il ricevette
in quella città. A Milone tenne dietro
<i>Guido vescovo</i> di Modena, che, allettato
dalla promessa di un buon boccone, come
dice Liutprando, <i>maxima illa abbatia
Nonantula, quam et tunc acquisivit, animatus</i>,
si ribellò, e col suo credito si
tirò dietro una gran folla d'Italiani. A
questo avviso accorse il re Ugo coll'esercito,
e pose l'assedio a Vignola, castello
d'esso vescovo, e (mi sia lecito il
dirlo) patria mia. Anche oggidì ha questa
terra, presso il fiume Panaro, una
forte rocca con tre alte torri; e dovea
anche allora essere luogo ben fortificato,
perchè, per quanti sforzi Ugo facesse,
non potè espugnarlo. Nel testo stampato
di Liutprando scorrettamente si legge
<i>Niveola</i>. Ha da essere <i>Vineola</i>, e così hanno
i manoscritti.
</p>

<p>
Mentre il re Ugo attendeva a questo assedio,
invitato Berengario dall'arcivescovo
<i>Arderico</i>, se n'andò a Milano, dove a gara,
<span class="pagenum" id="Page_1099">[1099]</span>
abbandonato Ugo, concorsero i potenti
Italiani, tutti per ismugnere da lui qualche
governo, o podere, o monistero, o vescovato.
Berengario, allora poverissimo,
con larga mano a chi prometteva, a chi
dispensava la roba non sua, studiandosi
di contentare chiunque si dichiarava per
lui. Quantunque restasse in sì gran burrasca
assai costernato l'animo del re
Ugo, pure corso a Pavia, prese il buon
partito <span class="fnote">[Liutprandus, Hist., lib. 2, cap. 13.]</span> d'inviare il figliuolo <i>Lottario</i>
a Milano, per pregare non solamente
Berengario, ma il popolo tutto, che se
loro non piaceva di avere più per re
esso Ugo, almeno per amore di Dio tenessero
per re il suo giovinetto figliuolo,
che nulla avea loro fatto di male, e che
essi potrebbono allevare e governare
come meglio loro piacesse. Fece tal
impressione e compassione nella dieta di
Milano la presenza ed umiltà di Lottario,
prostrato davanti alla croce, che corsi
ad alzarlo, il proclamarono di nuovo
loro re e signore. In questo mentre non
credendosi il re Ugo sicuro, uscì di Pavia
con tutto il suo immenso tesoro, e
s'inviava verso le Alpi per uscire d'Italia:
quand'ecco gli giugne avviso che
erano contenti gl'Italiani di averlo tuttavia
per re. Venne questa inaspettata
risoluzione dall'accorto Berengario, come
poi si seppe, non piacendo a lui che
Ugo portasse oltre a' monti tanta copia
di oro e d'argento, con cui avrebbe potuto
tirar in Italia i Borgognoni ed altri
popoli, per riacquistar colla forza il perduto
regno. Era in questi tempi vescovo
di Brescia <i>Giuseppe</i>, prelato giovane
d'età, vecchio di costumi. Berengario,
che faceva già parlar di sè tutta l'Italia
(avvisandosi ciascuno di mirare in lui
un nuovo Davidde, un nuovo Carlo Magno),
cominciò ben tosto a farla da tiranno.
Senza motivo alcuno, senza consiglio
de' vescovi, tolse a Giuseppe quella
chiesa, e conferilla ad <i>Antonio</i>, che la
tenne fin l'anno 960. Tuttochè con giuramento
avesse promesso al
<span class="pagenum" id="Page_1100">[1100]</span>
soprammentovato <i>Adelardo</i> il vescovato di Como,
pure per amore dell'arcivescovo di Milano
lo conferì ad un certo <i>Waldone</i>,
che, per testimonianza di Liutprando, fece
un mondo di mali in quella diocesi con
saccheggi delle campagne, con acciecamenti
di varie persone; e ad <i>Adelardo</i>
diede la chiesa di Reggio. Fu vicino ancora
a cacciar dalle loro sedie <i>Bosone</i>
vescovo di Piacenza, figliuolo spurio del
re Ugo, e <i>Liutfredo</i> vescovo di Pavia;
ma guadagnato segretamente con oro da
essi, mostrò di lasciarli per amore di
Dio in pace. Queste sue sregolate processure
le racconta in un fiato Liutprando,
ma io non farei la sicurtà che tutte succedessero
in questi tempi. Anzi quando
sussistesse uno strumento di <i>Adelardo</i>
vescovo di Reggio, da me pubblicato <span class="fnote">[Antiq. Ital., Dissert. LXII.]</span>,
e scritto <i>anno domni Hugonis serenissimi
regis XIX Lotharii vero filii ejus similiter
rex XIV kalendis januarii, Indictione II</i>,
(non so bene, se spettante all'anno 943,
o 944, perchè v'ha del difetto in queste
note) traballerebbe l'asserzione di Liutprando
intorno alla persona d'esso Adelardo,
oltre al sapersi da Donizone <span class="fnote">[Donizo, in Vit. Mathild., lib. 1.]</span>,
che <i>Adelardo</i> fu amicissimo di <i>Adelaide</i>
moglie del re Lottario, e l'aiutò contra
di Berengario. Scrive sotto quest'anno
Frodoardo: <span class="fnote">[Frodoardus, in Chronico.]</span> <i>Hugo rex Italiae regno
depulsus a suis, et filius ipsius in regnum
susceptus est</i>. Ma che restasse tuttavia
in Italia per qualche tempo con titolo
di re esso Ugo non se ne può dubitare,
e lo confessa dipoi lo stesso Frodoardo.
</p>

<hr />
</div>

<div class="chapter">
<h2 class="hidden" id="DCCCCXLVI">DCCCCXLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCXLVI</span>. Indiz. <span class="scp">IV</span>.</td>
  </tr>
  <tr>
    <td><span class="smcap">Agapito</span> II papa 1.</td>
  </tr>
  <tr>
    <td><span class="smcap">Ugo</span> re d'Italia 21.</td>
  </tr>
  <tr>
    <td><span class="smcap">Lottario</span> re d'Italia 16.</td>
  </tr>
</table>

<p>
Sotto il presente anno scrive Frodoardo <span class="fnote">[Idem, ibidem.]</span>:
<i>Hugo rex Italiae a suis in
regnum recipitur</i>: il che ci può far credere
<span class="pagenum" id="Page_1101">[1101]</span>
che succedesse sul principio di quest'anno
parte di quello ch'io ho raccontato
nel precedente. Aggiugne poco dappoi
quello storico: <i>Marinus papa decessit,
et pax inter Albericum patricium et
Hugonem regem Italiae depaciscitur</i>. Certo
è che papa <i>Marino II</i> fu chiamato da
Dio a miglior vita in quest'anno, ed ebbe
per successore nella cattedra di san
Pietro <i>Agapito II</i> di nazione romano.
Quel <i>depaciscitur</i> vuol dire in buon latino
che seguì finalmente pace fra il <i>re
Ugo</i> ed <i>Alberico patrizio</i>, ossia principe
di Roma; perciocchè Ugo, veggendosi
omai ridotto in basso stato, lasciò andar
le vecchie pretensioni, e convertì per
forza in amicizia la nimistà fin qui sostenuta
con Alberico suo genero; ma senza
pro. Imperocchè gli Italiani, secondo l'attestato
di Liutprando storico <span class="fnote">[Liutprandus, Hist., lib. 5, cap. 14.]</span>, lasciarono
bene il titolo di re ad esso Ugo
e Lottario, ma coi fatti neppur li consideravano
come conti. All'incontro Berengario
riteneva bensì il nome di marchese
d'Ivrea, ma presso di lui stava tutto
il potere e l'autorità regale. Questo
suo ascendente e un'aria di gran cortesia,
accompagnata da un credito di molta
liberalità, furono le cagioni che i genitori
d'esso Liutprando, di nazione Pavese,
giudicarono rara fortuna il poter
accomodare ai servigii di lui il figliuolo,
allora assai giovane, ma di buon talento,
amator delle belle lettere, e perito nella
lingua latina e greca. Bisognò nondimeno
comperar con immensi regali il di lui
impiego, consistente nell'essere segretario
delle lettere d'esso Berengario. <i>Ei
ad serviendum</i> (dice egli) <i>me tradunt:
cui etiam immensis oblatis muneribus, secretorum
ejus conscium, ac epistolarum
constituunt signatorem.</i> Ma del suo lungo
e fedel servigio mal pagato ben fu col
tempo il misero Liutprando; e però non
cessa d'inveire contra d'esso Berengario
e di <i>Willa</i> ossia <i>Guilla</i> sua moglie, ch'egli
ci vuol anche far credere adultera, secondo
il consueto tenore della sua penna.
<span class="pagenum" id="Page_1102">[1102]</span>
Peggio ancora ne avrebbe detto, se
avesse continuata la sua storia, e se questa
fosse a noi pervenuta intera.
</p>

<p>
Qualche mutazione dovette seguire
in questi tempi nel ducato di Spoleti e
nella marca di Camerino, se non c'inganna
il catalogo dei duchi di Spoleti <span class="fnote">[Chron. Farfense, P. II, tom. 2 Rer. Ital.]</span>,
posto avanti alla Cronica di Farfa, dove
leggiamo: <i>Anno DCCCCXLVI Bonefatius
et Thebaldus duces</i>: il che sembra indicare
che non più signoreggiasse ivi <i>Uberto</i>
figlio del re Ugo, ma bensì <i>Bonifazio</i>
e <i>Tebaldo</i> suo figliuolo. Lo stesso autore
di quella Cronica, dopo aver narrata la
morte di <i>Alberico principe</i> di Roma, avvenuta
nell'anno 954, fa menzione <i>marchionis
Thebaldi, qui tunc Sabinensibus
praeerat</i>. E in un altro catalogo degli abati
di Farfa è registrato <i>Radfredus presbyter
et abbas temporibus Hugonis regis, et
Hlotharii filii ejus, et Theobaldi ducis</i>. Seguita
poi, <i>Campo presbyter et abbas temporibus
Hugonis et Hlotharii filii ejus regum,
et domni Leonis papae, et Bonifacii
et Thebaldi filii ejus ducum</i>. Pertanto abbiamo
bastevol fondamento di credere,
che non piacendo al marchese <i>Berengario</i>
tanto accrescimento di potenza in
<i>Uberto</i> figliuolo bastardo del re Ugo, il
quale al ducato della Toscana aveva aggiunto
quello di Spoleti e la marca di
Camerino, facesse in maniera ch'egli
si contentasse del primiero, e fosse creato
<i>Bonifazio</i> duca e marchese di Spoleti
e di Camerino. Ebbe questo Bonifazio un
figliuolo appellato <i>Teobaldo</i>, il quale abbiam
già detto trovarsi duca e marchese
di quelle contrade nell'anno 954. Di sopra,
all'anno 893, ci comparve mentovato
da Liutprando <span class="fnote">[Liutprandus, Hist., lib. 1, cap. 7.]</span> un <i>Ubaldo</i> padre
di quel Bonifazio, <i>qui post nostro tempore
Camerinorum, et Spoletinorum extitit marchio</i>.
Similmente fu da noi trovato all'anno
923 in aiuto del re Rodolfo questo
<i>Bonifazio</i>, scrivendo il medesimo Liutprando <span class="fnote">[Idem, lib. 2, cap. 18.]</span>:
<i>Dederat rex Rodulfus Waldradam
<span class="pagenum" id="Page_1103">[1103]</span>
sororem suam, tam forma, quam
sapientia, quae nunc usque superest, honestam
matronam, conjugem Bonifacio comiti
potentissimo, qui nostro tempore Camerinorum
ac Spoletinorum extitit marchio.</i>
Si può ora chiedere in qual tempo
questo <i>Bonifazio</i> conseguisse le marche
di Spoleti e di Camerino. Tengo io per
fermo che solamente nell'anno presente,
e ciò per le ragioni da me addotte nelle
Antichità italiche <span class="fnote">[Antiquit. Italic. Dissert. VI et XXII.]</span>. Quivi ancora ho
fatto conoscere che questo medesimo Bonifazio
fu di <i>nazione ribuaria</i>, e si può
credere che fosse suocero del suddetto
<i>Uberto</i> marchese di Toscana. Per attestato
di san Pier Damiano <span class="fnote">[Petrus Damian., lib. 7, epist. 12.]</span>, <i>Ubertus
marchio, pater Hugonis marchionis</i> (di
Toscana) <i>filius naturalis regis Hugonis,
Guillam majoris Bonifacii marchionis
filiam conjugali sibi foedere copulavit.</i>
Chiama egli <i>Bonifazio maggiore</i> il soprannominato
Bonifazio marchese di
Spoleti e di Camerino, perchè vedemmo
che un suo nipote chiamato anch'esso
<i>Bonifazio</i> fu poi marchese (e probabilmente
di Camerino) nell'anno 1009, e
questi, secondo san Pier Damiano, doveva
essere <i>Bonifazio minore</i>.
</p>

<p>
Intanto veggendo il <i>re Ugo</i> sè stesso
caduto in troppo dispregio presso gl'Italiani,
e fors'anche paventando peggio
da Berengario e da altri ch'egli ingiustamente
aveva aggravati ed offesi, determinò
in fine la sua ritirata fuori d'Italia <span class="fnote">[Liutprandus, lib. 5, cap. 14.]</span>.
Pertanto dopo aver finto di far
pace con Berengario, per mostrar anche
una somma confidenza con lui, raccomandò
alla di lui fede, e come ad un caro
amico, il figliuolo <i>Lottario</i>. Andossene
dipoi in Provenza, seco portando gl'immensi
suoi tesori: il che non si accorda
con quanto s'è detto di sopra, cioè col
ripiego preso da Berengario, affinchè non
passasse tanto oro di là da' monti, se non
che Ugo era più furbo dello stesso Berengario.
Ch'egli non fosse più in Italia
<span class="pagenum" id="Page_1104">[1104]</span>
nel dì 19 di maggio, si può raccogliere
da una donazione fatta dal re Lottario <span class="fnote">[Ughell., Ital. Sacr., tom. 5, in Append.]</span>
alla chiesa di Reggio, senza far menzione
alcuna del padre. Il diploma fu dato
<i>XIV kalendas junii, anno dominicae Incarnationis
DCCCCXLVI, anno domni Lotharii
XVII, per Indictione IV. Actum Papiae.</i>
Nulladimeno ho io veduto nell'archivio
arcivescovile di Lucca una carta
pecora scritta <i>anno XXI Hugonis, et XVI
Lotharii regis, tertio nonas augusti, Indict.
IV</i>, cioè nell'anno presente, immaginandomi
io che alcuni seguitassero a
chiamarlo re anche dopo la di lui ritirata
dall'Italia.
</p>

<hr />
</div>

<div class="chapter">
<h2 class="hidden" id="DCCCCXLVII">DCCCCXLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXLVII</span>. Indiz. <span class="scp">V</span>.</td>
  </tr>
  <tr>
    <td><span class="smcap">Agapito</span> II papa 2.</td>
  </tr>
  <tr>
    <td><span class="smcap">Lottario</span> re d'Italia 17.</td>
  </tr>
</table>

<p>
Trovandosi in Provenza l'abbattuto
<i>re Ugo</i>, <i>Raimondo principe</i> d'Aquitania,
commosso dalla fama delle asportate
ricchezze, gli fu alla vita, con esibirsi di
metter insieme un grosso esercito, bastante
ad atterrar <i>Berengario</i> e a rimetterre
lui sul trono. Tante glie ne disse,
che giunse a cavargli dai cofani, e più
dal cuore, una gran somma di danaro.
Si seppe in Italia questa sparata di Raimondo.
Liutprando, che era allora ai
servigi di Berengario, scrive che se ne
fecero le risate, essendo assai nota la viltà
di quella gente, la quale in fatti nulla
poi operò in aiuto d'esso Ugo. Aggiugne
lo stesso storico che Ugo da lì a non
molto diede fine a' suoi giorni, con lasciare
il tesoro suo a <i>Berta</i> sua nipote, vedova
di <i>Bosone conte</i> d'Arles, sposata poco
prima dal medesimo Raimondo, indegno
per la sua sparutezza d'una sì bella moglie.
Si può credere succeduta in questo
anno la morte sua, perchè nelle Cronichette
dei re d'Italia, da me date alla
luce <span class="fnote">[Anecdot. Latin., tom. 2.]</span>, si legge ch'egli <i>regnavit annos
XXI expletos, et menses IX, et dies III</i>.
Computando gli anni che dopo lui regnò
<span class="pagenum" id="Page_1105">[1105]</span>
Lottario suo figliuolo, viene a cadere la
morte sua nel dì 24 d'aprile del presente
947. Scrive Leone Ostiense <span class="fnote">[Leo Ostiensis, lib. 1, cap. 61.]</span>, che
Ugo lasciato il regno al figliuolo, <i>in Burgundia
cum omni thesauro suo, et universis
divitiis recessit, ibique monasterium de
propriis sumptibus ditissimum construens,
quod sanctus Petrus de Arte nuncupatur,
in eodem monachus est effectus</i>. Ma si
tien per fermo che l'Ostiense abbia fallato
in credere fabbricato dal re Ugo
quel monistero; ed, oltre a ciò, il padre
Mabillone <span class="fnote">[Mabill., Annal. Benedict. ad annum 945.]</span> mette in dubbio il di lui
monacato. Nulla di questo dice Liutprando,
che meglio seppe le azioni di lui; ma
bensì dice che Ugo, tornato in Borgogna
(sotto il qual nome si comprendeva allora
anche la Provenza), <i>brevi est viam universae
carnis ingressus</i>. Non è improbabile,
che veggendo egli imminente la morte,
vestisse l'abito monastico: che questo era
uso d'allora. Restato intanto in Italia il <i>re
Lottario</i>, poco impaccio si dovette prender
in governar i popoli, perchè governato da
<i>Berengario</i> marchese d'Ivrea: cioè agnello
consegnato alla custodia del lupo. Abbiamo
sotto quest'anno dal Protospata <span class="fnote">[Lupus Protospata, Chronic., tom. 5 Rer.
Ital.]</span>,
che <i>introierunt Ungari in Italiam, et perrexerunt
usque Hydruntum. Et Platopidi</i>
(generale de' Greci) <i>sedit in civitate
Cupersani. Et fuit eo anno boum interitus
per omnem terram.</i> Anche alla Lombardia
circa questi tempi toccò un'indiscreta
visita degli Ungheri, per attestato
di Liutprando <span class="fnote">[Liutprandus, Hist., lib. 5, cap. 15.]</span>, essendo comparso in
queste contrade <i>Tassi</i> re di que' Barbari
con un copioso esercito. Berengario colla
forza non delle armi, ma di gran quantità
d'oro, il fece ritornare addietro; e
non già coll'oro suo, ma con quello che
raccolse dalle chiese e dal povero popolo,
con avere imposto un testatico di un denaro
d'argento per cadauna persona; e
lo pagavano infino i fanciulli lattanti dell'uno
<span class="pagenum" id="Page_1106">[1106]</span>
e dell'altro sesso. Colla somma di
tanto argento raccolto, con cui meschiò
del rame, fece battere dieci moggia di denari,
co' quali soddisfece all'accordo stabilito
con gli Ungheri e per sè ritenne
da buon economo tutto quanto egli avea
tolto alle chiese. Non par credibile, per la
lontananza de' paesi, che questo fosse il
corpo d'Ungheri, di cui poco fa parlò
Lupo Protospata, e che arrivò ad Otranto.
Nella storia arabica di Abulphedà si
legge <span class="fnote">[Chron. Arab., P. II, tom. 1 Rer. Ital.]</span> che in quest'anno <i>Almansore</i>
re de' Saraceni africani diede l'isola di
Sicilia in feudo ad Alassano figliuolo di
Alì, che fu obbligato a far una gran guerra
in quelle parti, ma con buon successo,
perchè ridusse quasi tutta quell'isola
sotto il suo dominio. Un'altra Cronica
arabica asserisce che costui mise buon
ordine in tutta la Sicilia, governandola
con singolar rettitudine.
</p>

<hr />
</div>

<div class="chapter">
<h2 class="hidden" id="DCCCCXLVIII">DCCCCXLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXLVIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Agapito</span> II papa 3.</td>
  </tr>
  <tr>
    <td><span class="smcap">Lottario</span> re d'Italia 18.</td>
  </tr>
</table>

<p>
In quest'anno ancora truovo io <i>Lottario</i>
che esercita l'autorità reale. Ad
istanza di <i>Deodato vescovo</i> di Parma, egli
dona alcuni poderi ad un certo Liudono suo
vassallo, con diploma <span class="fnote">[Antiquit. Ital., Dissertat. LXVI.]</span> spedito <i>XIV kalendarum
februariarum anno dominicae
Incarnationis DCCCCXLVII, anno vero
Lotharii regis XVII, Indictione VI. Actum
Papiae.</i> Qui vo io credendo adoperato
l'anno fiorentino e veneto. Presso a quei
popoli l'anno DCCCCXLVII correva fino
al dì 25 marzo del nostro anno 948. Ne
vedremo altri esempli fra poco. Un altro
suo diploma ho io prodotto <span class="fnote">[Ibidem.]</span>, dato
<i>XVIII kalendas julii anno dominicae Incarnationis
DCCCCXLVIII, regni autem domini
Lotharii piissimi regis XVIII, Indictione
VII. Actum Parmae.</i> Qui ha da essere
l'indizione VI. Dona esso re, a richiesta
di <i>Attone</i> ossia di <i>Azzo</i>, <i>vescovo</i> celebre
<span class="pagenum" id="Page_1107">[1107]</span>
di Vercelli, tre corti ai canonici di Parma,
cioè due poste nel distretto di Parma, e
<i>Guilzacara</i> (oggidì san Cesareo) <i>in finibus
mutinensibus, sub Strata Regia non longe a
fluvio Scultenna</i>. Aggiungasi un altro suo
diploma pubblicato dal Campi <span class="fnote">[Campi, Istor. di Piacenza, tom. 1.]</span>, in cui,
a petizione di <i>Guido vescovo</i> di Modena
e di <i>Adelardo vescovo</i> di Reggio, conferma
tutti i lor beni ai canonici di Piacenza. Le
note di quel documento sono le seguenti:
<i>Data ibidus februarii, anno dominicae Incarnationis
DCCCCXLVIII, regni vero
domni Lotharii XVII, Indictione sexta.
Actum Mediolani.</i> Qui è l'anno nostro
volgare; ma chi sa che l'originale non
abbia l'anno fiorentino DCCCCXLVII?
Finalmente un altro diploma ho io dato
alla luce <span class="fnote">[Antiquit. Ital., Dissert. XXVI.]</span> che ci fa vedere esso re in
Lucca nel dì V di luglio dell'anno presente,
correndo l'<i>anno XVIII</i> del suo
regno, come ha l'originale, e non già XVII
come per error del copista fu stampato.
È un privilegio conceduto <i>interventu et
petitione Aledrami incliti comitis</i>. Questi è
forse <i>Aleramo</i>, che fu poi primo marchese
del Monferrato. Si può credere che il re
Lottario, al vedersi così abbandonato alla
discrezione di <i>Berengario</i> marchese di
Ivrea, consigliato dai suoi, ricorresse alla
protezion di <i>Costantino Porfirogenito</i> imperador
d'Oriente; giacchè <i>Berta</i> sua
sorella era maritata in <i>Romano</i> juniore,
figliuolo d'esso Augusto, e dichiarato
anch'egli collega nell'imperio, correndo
il mese di luglio dell'anno presente.
Liutprando <span class="fnote">[Liutprand., lib. 6, cap. 1.]</span> ci assicura avere esso
imperador Costantino, per mezzo di Andrea
conte della curia, inviate lettere
a Berengario, colle quali gli significava
che avrebbe con piacere veduto qualche
ambasciatore di lui, per fargli conoscere
quanto amore egli portasse alla di lui
persona. Chiaramente poi e caldamente
gli raccomandava d'essere ben fedele al
<span class="pagenum" id="Page_1108">[1108]</span>
giovane re Lottario, di cui sapeva ch'egli
era aio e governatore. Già si dovea temere
o prevedere quel che da lì a non
molto avvenne. Berengario, che nulla
volea spendere del suo in tale ambasceria,
s'avvisò di proporre questo viaggio
ed impiego allo stesso Liutprando, allora
segretario suo, come ben pratico della
lingua greca. Perciò indusse il di lui padrigno,
uomo facoltoso, a far gustare
questa scelta al figliastro, e a provvederlo
ancora di tutto il bisognevole per sì fatta
spedizione, con promettere mari e monti
all'uno e all'altro. Non si sa l'anno
preciso in cui Liutprando eseguì tal commessione;
ma si può conietturare nel
seguente. Certo è ch'egli nel dì 25 di
agosto uscì di Venezia in nave, e nel dì 17
di settembre arrivò a Costantinopoli. Si
presentò all'imperadore colla sola lettera
datagli da Berengario, piena anche di bugie;
e perciocchè l'avaro Berengario
niun regalo gli avea dato da presentare
all'imperadore, ed egli osservò quanti ne
avessero portati a quella corte gli ambasciatori
di <i>Ottone re</i> di Germania e del
re saraceno di Spagna; non volendo egli
essere da meno, avendo provveduto di
sua borsa varie preziose robe, a nome di
Berengario le presentò a quel monarca.
Racconta egli dipoi le maraviglie da lui
vedute in Costantinopoli, ed alcune magnificenze
di quella corte, e con interrompere
sul più bello del racconto la sua
storia. Probabilmente egli ne avrà scritto
di più; ma non sarà giunto fino ai dì nostri.
Restano solamente due altri pezzi
della sua fatica, riguardanti i tempi di
Ottone il grande, de' quali mi varrò a suo
tempo. Ma intanto per questa mancanza
viene a restare in un gran buio la storia
d'Italia. Nell'archivio di Lucca si legge
uno stromento, scritto <i>anno XVII Lotharii
regis, VIII kalendas aprilis, Indictione
VI</i>, cioè nell'anno presente, ma dovrebbe
essere l'anno XVIII.
</p>

<p>
<span class="pagenum" id="Page_1109">[1109]</span>
</p>

<hr />
</div>

<div class="chapter">
<h2 class="hidden" id="DCCCCXLIX">DCCCCXLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXLIX</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Agapito</span> II papa 4.</td>
  </tr>
  <tr>
    <td><span class="smcap">Lottario</span> re d'Italia 19.</td>
  </tr>
</table>

<p>
Ermanno Contratto <span class="fnote">[Hermannus Contractus, in Chronico.]</span> mette sotto
quest'anno la morte del <i>re Lottario</i>, e fu
in ciò seguitato dal Sigonio <span class="fnote">[Sigonius, de Regno Ital.]</span>. Ma indubitata
cosa ella è ch'egli mancò di vita
solamente nell'anno seguente. Noi il troviamo
tuttavia vivo e regnante nel dì 11
di decembre di quest'anno, in cui fu
scritto uno strumento, pubblicato dal
Campi <span class="fnote">[Campi, Istor. di Piacenza, tom. 1.]</span> con queste note: <i>Lotharius gratia
Dei rex, anno regni ejus, Deo propitio,
nonodecimo, XI die intrante decembri, Indictione
octava</i>, cominciata nel settembre.
Troveremo anche de' suoi diplomi nel seguente
anno. Da gran tempo era in controversia
l'arcivescovato di Rems, combattuto
da due antagonisti, cioè da <i>Artaldo</i>
ed <i>Ugo</i>, per colpa dei principi e re
di questi tempi, i quali, mettendo la mano
nel santuario, deponevano i legittimi prelati,
e ne sustituivano degli altri a loro
capriccio. Marino legato della santa Sede,
spedito colà da <i>papa Agapito</i> <span class="fnote">[Frodoardus, Hist., lib. 4, cap. 35.]</span>, in
un concilio tenuto in Engeleim l'anno
precedente, avea rimesso in quella sedia
Artaldo indebitamente deposto. Nel presente
anno, per attestato di Frodoardo <span class="fnote">[Idem, in Chronico.]</span>,
<i>Agapitus papa synodum habuit apud sanctum
Petrum, in qua damnationem Hugonis
episcopi apud Ingulenheim factam confirmavit;
excommunicans etiam Hugonem</i>
(duca di Francia) <i>principem, donec Ludovico
regi satisfaciat.</i> Anche la chiesa archiepiscopale
di Milano era per questi tempi
involta in un grave disordine. Il Puricelli <span class="fnote">[Puricell., Monument. Basil. Ambrosian.]</span>
e i padri Ughelli e Papebrochio tengono
che in quest'anno finisse di vivere <i>Arderico</i>
vecchio arcivescovo di quella città.
Il Sigonio, la cui asserzione è sostenuta
dal testo della storia di Arnolfo antico
<span class="pagenum" id="Page_1110">[1110]</span>
storico milanese <span class="fnote">[Arnulf., Mediolan. Hist., tom. 4 Rer. Ital.]</span>, riferisce la di lui
morte all'anno 947, ed altri la mettono
nel 948. Comunque sia, l'ambizioso arcivescovo
d'Arles <i>Manasse</i>, che divorava
anche le chiese di Trento, Verona e Mantova,
assistito, come si può credere, o
dal re Lottario suo parente, o piuttosto
da Berengario marchese, secondo le promesse
a lui fatte, fu eletto arcivescovo
da una parte del clero e popolo di Milano.
Ma stette forte un'altra non men vigorosa
parte in eleggere e volere arcivescovo
<i>Adelmanno</i> prete milanese. Niun
d'essi, per cagione di questa discordia,
giunse mai ed esser consecrato o riconosciuto
per legittimo pastore di quella
insigne chiesa. Non lasciarono per questo
i due pertinaci competitori di mettere le
mani sopra le rendite dell'arcivescovato;
anzi vennero a qualche accordo con
partirle fra loro: il che produsse un incredibil
danno ad essa chiesa, perchè ora
l'uno ora l'altro andarono svaligiando
il tesoro della medesima, che era dei più
riguardevoli d'Italia, con servirsene a
sostener le loro gare e pretensioni. Simili
sconcerti di questo miserabil secolo
abbondavano allora in altre chiese, e in
assaissimi monisteri d'Italia. Secondo la
Cronica arabica <span class="fnote">[Chronic. Arabicum, P. II, tom. 1 Rer. Ital.]</span>, in questo anno i Siciliani
tramarono una congiura contra
di Assano, signore, o vogliam dire governatore
di quell'isola. Ma scoperto il trattato,
e presi i capi della fazione, pagarono
colle lor teste la pena di questo mal
condotto affare. Truovasi ancora nella
Cronica di Volturno <span class="fnote">[Chron. Vulturnense, P. II, tom. 1 Rer. Ital.]</span> un atto di <i>Leone
abbate</i> di quel monistero, scritto <i>anno tricesimo
sexto regnante domno Constantino
magno imperatore, et decimo anno principatus
domni Landulfi gloriosi principis</i>
(di Benevento e Capua), <i>et anno sexto
principatus domni Pandulfi filii ejus, mense
julio, septima Indictione</i>, cioè nell'anno
presente. Altri documenti abbiamo in
essa Cronica, dove sono annoverati gli
<span class="pagenum" id="Page_1111">[1111]</span>
anni di <i>Costantino imperadore</i> dei Greci,
che vanno coerenti con questo. È da vedere
come il padre Pagi metta sotto l'anno
presente l'<i>anno XXXVII</i> e <i>XXXVIII</i>
di esso imperadore.
</p>

<hr />
</div>

<div class="chapter">
<h2 class="hidden" id="DCCCCL">DCCCCL</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="5">Anno di</td>
    <td><span class="smcap">Cristo</span> <span class="scp">DCCCCL</span>. Indiz. <span class="scp">VIII</span>.</td>
  </tr>
  <tr>
    <td><span class="smcap">Agapito II</span> papa 5.</td>
  </tr>
  <tr>
    <td><span class="smcap">Lottario</span> re d'Italia 20.</td>
  </tr>
  <tr>
    <td><span class="smcap">Berengario II</span> re d'Italia 1.</td>
  </tr>
  <tr>
    <td><span class="smcap">Adalberto</span> re d'Italia 1.</td>
  </tr>
</table>

<p>
Ci si presenta tuttavia vivo e regnante
in quest'anno il re <i>Lottario</i>, ciò apparendo
da una pergamena da me veduta
nell'archivio insigne dell'arcivescovato
di Lucca, e scritta <i>anno XIX Lotharii regis,
quarto nonas martii, Indictione VIII</i>.
Abbiamo parimente rapportato dall'Ughelli <span class="fnote">[Ughell., Ital. Sacr., lib. 5, in Episc. Comens.]</span>
e dal Tatti <span class="fnote">[Tatti, Annali Sacri di Como, tom. 2.]</span> un diploma di
esso Lottario, dato <i>pridie kalendas junii,
anno dominicae Incarnationis DCCCCL,
regni vero Lotharii XX. Actum Papiae.</i> Ma
questo infelice principe, dotato d'ottimi
costumi, e degno di vivere e regnar lungamente,
fu rapito dalla morte nel più
bel fiore dell'età sua. Leone Ostiense <span class="fnote">[Leo Ostiensis, in Chronic. lib. 1, cap. 61.]</span>
altro non dice, se non che <i>in subitam
phrenesim incidens, ultimam diem explevit</i>.
Ma Frodoardo scrittore di questi
tempi <span class="fnote">[Frodoardus, in Chronico.]</span> riferisce la voce comune che
allora corse, cioè che <i>Berengario</i> col veleno
lo spedisse all'altra vita. <i>Berengarius</i>,
dic'egli, <i>quidam princeps Italiae, veneno</i>
(<i>ut ferunt</i>) <i>necato Lothario rege
Hugonis filio, rex Italiae efficitur.</i> Lo stesso
volle dire lo storico Liutprando <span class="fnote">[Liutprand., Hist., lib. 5, cap. 4.]</span>,
allorchè dopo aver narrato che il giovinetto
Lottario salvò Berengario dall'ira
del padre, aggiugne: <i>Sed oh! quod sibi
decipulam Lotharius praeparavit, futuri
ignarus videre non potuit. Dum enim Berengario
consuluit, qui regnum et vitam
auferret, sibimet praeparavit.</i> Abbiamo il
<span class="pagenum" id="Page_1112">[1112]</span>
giorno certo della di lui morte dalla
Cronica della Novalesa <span class="fnote">[Chron. Novaliciense, P. II, tom. 2 Rer.
Italic.]</span>. Così scrive
di Lottario quell'autore: <i>Hic dum aliquando
de Papia veniret Taurinum cum
uxore sua</i> (la regina Adelaide) <i>feria
quarta, quae est XII die</i> (manca qui, a
mio credere, <i>kalendas</i>) <i>mensis novembris,
praeceptum dedit Arduino marchioni</i> (creduto
marchese di Susa) <i>abbatiae bremetensis.
Qui non post multum tempus mortuus
est, transacto vix spatio unius mensis,
feria sexta, quae est X kalendas decembris,
et Mediolanum vectus: ibique
tumulatur in sepulchro sui genitoris.</i> Ma
non sussiste che Ugo suo padre fosse
seppellito in Milano; possiamo bensì tenere
per fermo che il re Lottario nel dì
22 di novembre di quest'anno, giorno
di venerdì, terminasse i suoi giorni, perchè
con tale asserzione si accorda anche
l'antica Cronichetta dei re d'Italia da
me data alla luce <span class="fnote">[Chron. Regum Italiae, tom. 2 Anecdot.
Latin., et tom. 4 Rer. Ital.]</span>, dove è scritto, che
<i>post decessum ipsius Ughonis regnavit
ipse Lautharius anno III expletos, et
menses VII, et dies II. Obitavit die veneris,
qui est decimo kalendas decembris,
civitate Taurinensium.</i>
</p>

<p>
Per attestato della medesima Cronichetta,
stette vacante ventiquattro giorni
il regno d'Italia, essendo probabilmente
occorso questo tempo per radunare i
principi italiani, dall'elezione de' quali
dipendeva il conseguimento della corona.
Finalmente tanti furono i maneggi
dell'accorto <i>Berengario marchese d'Ivrea</i>,
nipote del fu imperadore <i>Berengario</i> per
parte di <i>Gisla</i> sua madre, che tanto egli
quanto <i>Adalberto</i> suo figliuolo furono eletti
re, e coronati nel dì 15 di dicembre
di quest'anno, giorno di domenica, nella
chiesa di san Michele maggiore di Pavia.
Le parole della Cronichetta son queste:
<i>Die dominico, XV die decembris in basilica
S. Michaelis, quae dicitur major, fuerunt
electi et coronati Berengarius et Adalbertus
<span class="pagenum" id="Page_1113">[1113]</span>
filius ejus in regibus.</i> Cadde appunto
la domenica nel dì 15 dì dicembre
di quest'anno; e però resta fisso il principio
dell'epoca di Berengario e di Adalberto
re d'Italia; nè è da ascoltare chi
diversamente ne ha scritto. Erano questi
principi di nazione salica, e però di origine
franzese. La regina <i>Adelaide</i> vedova
del re Lottario restò in Pavia. È considerabile
ciò che scrive sant'Odilone nella
di lei vita <span class="fnote">[Odilo, in Vita S. Adalheidis apud Canis.]</span>. Dopo aver detto ch'essa regina
non partorì a Lottario se non una figliola
appellata <i>Emma</i>, che fu poi maritata
nell'anno 966 con Lottario re di Francia,
padre di Lodovico V, re parimente
di Francia, seguita a dire: <i>Supradicto
vero Lothario ante annum circiter tertium,
postquam dominam Adelheidam duxerat,
defuncto, remansit ipsa vidua viro, destituta
maritali consilio.</i> Se dunque Adelaide,
non per anche compiuti i tre anni del
suo matrimonio, restò vedova per la
morte del re Lottario, non sussiste l'opinione
de' padri Mabillone e Pagi, che all'anno
938 (siccome accennammo di
sopra) riferiscono le di lei nozze. Convien
conchiudere inoltre che il diploma
esistente in san Salvatore di Pavia indica
solamente i di lei sponsali conchiusi
sul fine dell'anno 937, in tempo ch'essa
per la sua tenera età non dovea essere
atta alle funzioni maritali. Giunta poi all'età
di <i>sedici anni</i> nell'anno 947, allora
dovette effettuarsi il matrimonio suo col
re Lottario. E importa bene il conoscere
l'età di questa memorabil principessa,
perchè in breve la vedremo sposata da
un gran monarca, e poscia imperadrice
gloriosa. Scrive Lupo Protospata <span class="fnote">[Lupus Protospata, tom. 5 Rer. Italic.]</span> sotto
quest'anno che i Greci <i>obsederunt
Asculum, et obtinuerunt</i>.
</p>

<p>
<span class="pagenum" id="Page_1114">[1114]</span>
</p>

<hr />
</div>

<div class="chapter">
<h2 class="hidden" id="DCCCCLI">DCCCCLI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Agapito II</span> papa 6.</td>
  </tr>
  <tr>
    <td><span class="smcap">Berengario</span> re d'Italia 2.</td>
  </tr>
  <tr>
    <td><span class="smcap">Adalberto</span> re d'Italia 2.</td>
  </tr>
</table>

<p>
Il Sillingardi <span class="fnote">[Sillingardus, in Catalogo Episcopor. Mutinens.
edito anno 1606.]</span> diede già alla luce
un diploma dei re Berengario e Adalberto,
che si legge anco appresso l'Ughelli <span class="fnote">[Ughell., Ital. Sacr., in Episcop. Mutinens.]</span>.
Le note di quel documento son
queste: <i>Datum decima die kalend. februar.
anno dominicae Incarnationis DCCCCL,
regni vero piissimorum Berengarii et Adalberti
regum primo, Indictione nona. Actum
Papiae.</i> L'indizione <i>nona</i> corrente nel
febbraio di quest'anno, e distesamente
scritta, fa conoscere che qui si parla dell'anno
951, e che vi è adoperato l'anno
fiorentino e veneto, il quale corre sino
al dì 25 di marzo dell'anno nostro volgare.
Dicesi ivi fatta la donazione di
quattro castella a <i>Guido</i> vescovo di Modena,
che aveva molto cooperato all'esaltazione
di Berengario, <i>interventu ac petitione
Odeberti marchionis, atque Magnifredi
comitis</i>. M'è incresciuto forte di
non poter coi miei occhi vedere questo
diploma, esistente allora nel dovizioso
archivio del capitolo de' canonici di Modena,
ma oggidì smarrito o perduto.
Perciocchè, siccome ho provato nelle
Antichità estensi <span class="fnote">[Antichità Estensi, P. I, cap. 15 et seq.]</span>, questo <i>Odeberto</i> ossia
<i>Otberto</i>, illustre marchese e principe
di questi tempi, è uno de' progenitori
della nobilissima casa di Este. Ne fo
ora solamente menzione, per parlarne
poi ex professo, andando innanzi. Anche
il Sigonio <span class="fnote">[Sigonius, de Regno Ital., lib. 6.]</span> cita un diploma dei suddetti
re in favore del monistero delle
monache di san Sisto di Piacenza, dato
<i>anno DCCCCL, regni vero domni Berengarii,
et domni Adalberti piissimorum regum
primo, Indictione nona</i>. Non cita il
mese, ma sarà il gennaio o febbraio di
<span class="pagenum" id="Page_1115">[1115]</span>
quest'anno, riconoscendosi anche ivi adoperato
l'anno fiorentino, giacchè <i>Indictione
nona</i> indica infallibilmente l'anno
volgare DCCCCLI. Nell'anno presente
ancora, per testimonianza del Dandolo <span class="fnote">[Dandul., in Chron., tom. 12 Rer. Ital.]</span>,
il re Berengario stando nella Corte
Olonna, <i>renovavit foedus inter Venetos
et subjectos suos; et eorum civitatum fines,
ab urbibus italici regni distinxit, et a Venetis
quadragesimam solummodo debere
declaravit</i>. Diede poi principio al suo governo
il re Berengario con una iniquità
che fece incredibile strepito per tutta
l'Italia e Germania. Era, come dissi, rimasta
in Italia <i>Adelaide</i> vedova del re
<i>Lottario</i>, giovanetta di diciannove in venti
anni, in cui non si sa se maggior fosse
la bellezza, o la pietà e saviezza. Ossia
che Berengario temesse che ella, passando
alle seconde nozze con qualche principe,
potesse turbargli il dominio di questo regno,
o ch'egli, bramando di maritarla col
figliuolo Adalberto, la trovasse troppo renitente
a questa alleanza, stante l'avversione
da lei conceputa contra chi comunemente
si credea che avesse tolto di
vita il re suo consorte: la verità si è che
Berengario, passando dalle dolci alle brusche,
rinserrò la misera ed innocente
principessa in una prigione.
</p>

<p>
Non sussiste ciò che il Sigonio scrive,
che essendo Adelaide in possesso di Pavia,
Berengario fu necessitato ad espugnar
quella città. Fu quivi egli eletto re,
siccome vedemmo, e ne prese allora la
signoria, e quivi diede anche i diplomi
suddetti. Nè Pavia, come vuol Girolamo
Rossi <span class="fnote">[Rubeus, Histor. Ravenn., lib. 5.]</span>, era città dotale di essa Adelaide.
Vien riferita dal Browero <span class="fnote">[Browerus, Annal. Trevir., lib. 9.]</span> una
memoria posta nella cattedrale di Treviri
con queste parole:
</p>

<p>
<span class="pagenum" id="Page_1116">[1116]</span>
</p>

<p class="center">
       XII. KALENDAS MAII<br />
CAPTA EST ADELHEIDIS IMPERATRIX<br />
    CVMIS A BERENGARIO REGE<br />
   XIII. KALENDAS SEPTEMBRIS<br />
       LIBERAVIT, DOMINVS<br />
 ADELHEIDAM REGINAM A VINCVLIS.
</p>

<p>
La credo fattura de' secoli posteriori;
potrebbe nondimeno essere che contenesse
qualche verità. Che questa regina
fosse imprigionata, non già nel lago di
Como, ma bensì nella rocca di Garda
sul lago Benaco, oggidì lago di Garda,
l'abbiamo da Donizone <span class="fnote">[Donizo, in Vita Mathild., lib. 1, tom. 5
Rer. Ital.]</span>; e pare che
così porti il contesto delle sue avventure.
Parimente l'Annalista sassone <span class="fnote">[Annalista Saxo, tom. 1 Corp. Hist. Eccard.]</span>, pubblicato
dall'Eccardo, scrive che Berengario
<i>Adeleidem XII kalendas maii captam
Cumis depraedavit, et in custodia media</i>
(scrivi <i>et inedia</i>) <i>lacrymabiliter afflixit</i>.
E leggonsi tali parole anche in Ditmaro <span class="fnote">[Ditmarus, Chronic., lib. 2.]</span>
autore più antico. Forse qui fu ricavata
l'iscrizione di Treviri. Per altro falla
l'Annalista sassone rapportando la prigionia
di Adelaide all'anno 949, quando
essa non può essere seguita se non nell'anno
presente 951; perchè Berengario
fu eletto re solamente nel dì 15 decembre
dell'anno precedente 950, nè sì subito
dovette egli mettere le mani addosso
alla sfortunata regina. Ora de' mali
trattamenti fatti ad Adelaide non meno
da lui che da <i>Willa</i> ossia <i>Guilla</i> sua moglie,
donna che anche da Liutprando ci
viene dipinta per un vaso di tutti i vizii,
ne abbiamo un buon testimonio, cioè
sant'<i>Odilone <span class="fnote">[Odilo, in Vita S. Adelheidis apud Canis.]</span> abbate</i> di Clugnì, e personaggio
confidente di questa medesima
santa principessa. <i>Postquam</i>, dice egli,
<i>mortuus esset Lotharius vir ejus, honorem
italici regni adeptus est quidam vir nomine
Berengarius, qui habebat uxorem
nomine Willam. A quibus innocens capta,
<span class="pagenum" id="Page_1117">[1117]</span>
diversis angustiata cruciatibus, capillis
caesariei distractis, frequenter pugnis exagitata
et calcibus; una tantum comite
famula, ad ultimum tetris inclusa carceribus,
divinitus postmodum, ordinante Deo,
imperialibus est sublimata culminibus.</i> E
la monaca Rosvida <span class="fnote">[Hrosvitha, de Gest. Oddon.]</span>, poetessa di quel
secolo, che narra a lungo questa scena,
attesta che Adelaide fu anche spogliata
di tutte quante le sue gioie, vesti ed altre
suppellettili.
</p>

<p>
Secondochè s'ha dal suddetto Donizone,
per molto tempo stette confinata
Adelaide con una sola damigella in fondo
di una torre. Ma essendo riuscito ad
un prete appellato Martino di fare una
apertura nel muro di quella prigione,
oppure, come altri vogliono, con una cava
fatta sotterra, una notte la cavò fuori,
e dopo aver vestita lei e la sua damigella
da uomo, trovò un pescatore che in
una barchetta li condusse tutti e tre ad
una selva contigua al lago di Garda, a
cui Odilone dà il nome di palude; dove
fra quegli alberi o fra quelle canne si
appiattarono, ma con pericolo di morir
di fame, se un pescatore non avesse loro
somministrato del pesce. Fu spedito il
prete dalla regina ad <i>Adelardo vescovo</i> di
Reggio, in cui essa confidava non poco,
per ottener soccorso; il vescovo raccomandò
questo affare ad <i>Attone</i> (lo stesso
è che dire <i>Azzo</i>), il quale riconosceva
in feudo dalla chiesa di Reggio la fortezza
di Canossa. Convien ora sapere
che questo <i>Azzo</i>, bisavolo della rinomata
contessa Matilde, di cui avremo assai da
parlare, era figliuolo di <i>Sigifredo</i> appellato
da Donizone
</p>

<div class="poem">
<p>
<i>Princeps praeclarus lucensi de comitatu;</i>
</p>
</div>

<p>
il quale co' suoi figliuoli si protesta di
<i>nazione</i> longobarda. Venuto Sigifredo in
Lombardia, crebbe in potenza e ricchezze,
ed oltre a due altri figliuoli che stabilirono
due doviziose case in Parma,
ebbe il suddetto <i>Azzo</i>, chiamato anche
<span class="pagenum" id="Page_1118">[1118]</span>
nelle vecchie carte <i>Adalbertus, qui et Atto</i>,
che più de' fratelli s'ingrandì, e fra
gli altri beni acquistò dal suddetto Adelardo
vescovo di Reggio in feudo <i>Canossa</i>,
dove fabbricò una inespugnabil fortezza.
È situato questo celebre luogo
nelle prime montagne del distretto di
Reggio, verso il fiume Enza. Ivi s'alza
ben in alto un sasso, tutto isolato, la cui
sommità con buone mura e torri fortificata
non avea paura nè di assalti, nè di
macchine militari; e però, purchè la vettovaglia
non mancasse, si rideva la guarnigion
di Canossa anche delle più grandi
armate. Prese <i>Alberto Azzo</i> l'impegno di
soccorrere la perseguitata regina; e messa
a cavallo una mano de' suoi armati,
andò con essi in persona a levar Adelaide,
e condussela a Canossa. Lo attesta
anche il suddetto santo Odilone con dire
che <i>supervenit quidam clericus, qui ejus
fuerat captivitatis et fugae socius, nuncians
adesse exercitum militum armatorum,
qui eam cum gaudio accipientes,
deduxerunt secum in quoddam inexpugnabile
castrum</i>. Scrive Donizone <span class="fnote">[Donizo, lib. 1, cap. 1.]</span> che Alberto
Azzo diede avviso di questa sua
risoluzione a papa <i>Giovanni</i>, il quale la
lodò. Aggiugne aver esso Alberto Azzo
trattato con <i>Ottone re</i> di Germania per
dargli in moglie Adelaide; ed essendo
segretamente venuto Ottone a Verona,
gliela condusse colà; ed egli, sposatala,
seco la menò in Germania: il che non
sussiste, siccome vedremo. Seguita poi a
dire Donizone, che scoperto l'affare da
Berengario, spedì l'esercito all'assedio
di Canossa. E questo assedio, se vogliam
credere a Leone Ostiense, durò ben tre
anni <span class="fnote">[Leo Ostiensis, Chron., lib. 1, cap. 61.]</span>. Lo stesso si legge nella Cronica
della Novalesa <span class="fnote">[Chronic. Novaliciense, P. II, tom. 2 Rer. Ital.]</span>. Di qui poi han preso
motivo alcuni moderni scrittori, e fra
gli altri il padre Pagi <span class="fnote">[Pagius, ad Annal. Baron.]</span>, di credere assediata
in quest'anno Adelaide entro
Canossa, e di dire che si sono ingannati
<span class="pagenum" id="Page_1119">[1119]</span>
i suddetti storici parlanti di un assedio
di sì lunga durata. Ma non hanno avvertito
(l'avvertì bensì il Sigonio) che l'assedio
di Canossa vien raccontato da Donizone
come impresa fatta dappoichè il
re Ottone ebbe sposata e condotta in
Germania Adelaide. Però fu così ben
condotta la fuga di questa regina e il suo
passaggio a Canossa, che non ne ebbe
sentore il re Berengario, se non dappoichè
fu calato in Italia Ottone il grande.
Per altro Leone Ostiense e Donizone
hanno disavvedutamente confuse le circostanze
dell'affare. Viveva allora papa
<i>Agapito II</i>, e non già papa <i>Giovanni</i>. Le
nozze di Adelaide furono celebrate in
Pavia, e non già in <i>Verona</i>. Rosvida, più
antica che Donizone di un secolo, neppur
ella racconta che Adelaide fosse assediata
in Canossa, e solamente dice che fu
ricoverata da Adelardo vescovo di Reggio
in una sua forte città, volendo significare
Canossa, dove essa fu servita con
tutto onore, finchè Ottone calò in Italia,
e la fece andare a Pavia. Ora, tornando
indietro, si dee mettere per cosa certa
che fece gran rumore anche nella corte
di Ottone il grande re di Germania la
crudeltà di Berengario, e la sventura e
prigionia dell'innocente regina. Bisogna
eziandio supporre, come troppo verisimile,
che Ottone fosse informato del luogo
ove ella era celata, per avergliene
scritto o ella, o il vescovo Adelardo, oppure
Azzo signore di Canossa. Nè mancarono
alcuni di lui cortigiani, che conoscendo
di vista le rare doti di questa
principessa, il consigliarono a prenderla
per moglie, giacchè la regina <i>Editta</i> sua
consorte era mancata di vita cinque o
sei anni prima, con aggiugnere ancora
che, così facendo, egli poteva aprirsi la
strada a conquistare il regno d'Italia.
</p>

<p>
Preparossi dunque per tale spedizione
il re germanico. Mandò innanzi <i>Lodolfo</i>
suo figliuolo, il quale, se vogliam credere
al continuatore di Reginone <span class="fnote">[Continuator Rheginonis, ad ann. 951.]</span> e all'Annalista
<span class="pagenum" id="Page_1120">[1120]</span>
sassone <span class="fnote">[Annalista Saxo, in Chronico.]</span>, trovò dappertutto degli
ostacoli e degl'incomodi, perchè niuna
città o castello il volle ricevere; e
tutto ciò per colpa di <i>Arrigo duca</i> di Baviera
suo zio paterno, che portando invidia
agli avanzamenti del nipote, per
tre anni andò facendo sapere agl'Italiani
quanto si macchinava in Germania,
ed alienava quanti poteva in Italia dall'amore
di lui. Ma temo che si sieno ingannati
questi autori in riferir tali circostanze.
Certamente Rosvida <span class="fnote">[Hrosvitha, de Gestis Oddoni.]</span>, istorica
di questo secolo, scrive tutto il contrario,
dicendo di Lodolfo:
</p>

<div class="poem">
<p><i>Perpaucis secum sociis secreto resumptis</i></p>
<p><i>Italiam petiit, fortique manu penetravit.</i></p>
<p><i>Exhortans patris imperio populum dare collum;</i></p>
<p><i>Moxque redit, clarum referens sine Marte triumphum.</i></p>
</div>

<p>
Calò poscia il re Ottone, fingendo
(come vuole Ditmaro <span class="fnote">[Ditmarus, in Chron., lib. 2.]</span>, e dopo lui
l'abbate urspergense <span class="fnote">[Urspergensis, in Chronico.]</span>), di fare un viaggio
di divozione a Roma, e all'improvviso
s'incamminò verso Pavia, che gli
aprì le porte. Niuna opposizione fu fatta
dal re Berengario, perchè egli solamente
attese a salvarsi in un suo forte castello.
Ma è ben da maravigliarsi come così accorto
principe, quale era Berengario, si
lasciasse cogliere sì all'impensata, e pare
piuttosto da credere che il re Ottone
conducesse seco un gagliardo esercito, o
che tenesse di grandi intelligenze in Italia.
Arrivato egli a Pavia, ed impadronitosi
di quella città, fece tosto sapere alla
regina Adelaide il suo desiderio di vederla,
insinuandole ancora, colla giunta
di molti regali, l'intenzion sua di averla
per moglie. Colà portossi Adelaide, incontrata
fuor della città dal suddetto duca
di Baviera Arrigo, e poi ricevuta con
tutto onore dal re Ottone. Sì Frodoardo <span class="fnote">[Frodoardus, in Chronico.]</span>
come Rosvida, e gli altri antichi
<span class="pagenum" id="Page_1121">[1121]</span>
storiografi ci assicurano che le nozze di
esso re vedovo colla giovane vedova Adelaide
solennemente si celebrarono nella
stessa città di Pavia. Il padre Pagi <span class="fnote">[Pagius, ad Annal. Baron.]</span>,
fidatosi dell'iscrizione sopraccitata di
Treveri, vuol sostenere che circa il mese
d'agosto seguì il loro matrimonio. Ma
egli s'appoggiò ad una memoria dubbiosa,
e quando pur questa contenga verità,
altro non se ne può dedurre, se non che
Adelaide ebbe nel dì 20 d'agosto la fortuna
di salvarsi dalla prigione di Garda,
e non già che in quel mese ella arrivasse
al talamo del re Ottone. Che tuttavia nel
dì 22 di settembre di quest'anno Berengario
e Adalberto signoreggiassero in
Pavia, ne fa fede un loro diploma, da me
dato alla luce <span class="fnote">[Antiquit. Ital., Dissert. LXX.]</span>, con queste note: <i>Data
X kalendas octobris anno dominicae Incarnationis
DCCCCLI, regni vero dominorum
Berengarii atque Adalberti piissimorum
regum primo, Indictione X. Actum
Papiae.</i> Così nella Cronica di Volturno <span class="fnote">[Chron. Vulturnense, P. II, tom. 1 Rer. Ital.]</span>
si ha un altro loro diploma dato
<i>VI kalendas octobris anno dominicae Incarnationis
DCCCCLI, regni vero dominorum
Berengarii atque Adalberti piissimorum
regum primo, Indictione X. Actum
in plebe sancti Marini.</i> Che stesse pochi
dì appresso ad entrare in Pavia il re Ottone,
ne abbiamo il riscontro in un diploma <span class="fnote">[Tatti, Annali Sacri di Como, tom. 2.]</span>
d'esso re, dato <i>VI idus octobris,
anno Incarnationis Domini nostri Jesu
Christi nongentesimo quinquagesimo
primo, Indictione decima, anno regni Otthonis
regis in Francia decimosexto, in
Italia primo. Actum Papiae.</i> Un altro simile
ne esibisce il Puricelli <span class="fnote">[Puricellius, Monument. Eccles. Ambrosian.,
num. 172.]</span>, dato nel
medesimo giorno. E qui si vuol osservare
che Ottone cominciò ad intitolarsi re
d'Italia, quasichè Berengario e Adalberto
fossero affatto decaduti dal loro diritto.
Celebrò egli dipoi il santo Natale in
Pavia; ed allora fu, secondo l'Annalista
<span class="pagenum" id="Page_1122">[1122]</span>
sassone <span class="fnote">[Annalista Saxo, tom. 1 Eccard.]</span>, ch'egli <i>cum suis fidelibus in
Italia Papiae natale Domini celebravit, et
celebratis juxta magnificentiam regalem
nuptiis, sicque dispositis negotiis proficiscitur
inde</i>, ec. Abbiamo dalla Cronica arabica <span class="fnote">[Chronicon Arabicum, P. II, tom. 1 Rer. Ital.]</span>
che nel dì 2 di luglio dell'anno
presente venne dall'Africa a Palermo un
nuovo generale d'armi moro, appellato
Saclabio, forse quello stesso che era stato
nell'anno 950, oppure un suo figlio,
menando seco una buona armata da valersene
per terra e per mare, ed assai
cammelli. Assano padron dell'isola, uniti
i Siciliani con questi Africani, passò
al castello di Riva, che si trovò abbandonato
dagli abitanti. Assediò Geragia
ma essendo osso duro, accordò pace a
quel popolo, con ricevere gli ostaggi della
lor fede; e fece poi lo stesso con quei
di Cassana. In questi tempi, per testimonianza
di Frodoardo <span class="fnote">[Frodoardus, in Chronic.]</span>, i Saraceni, che
già furono cacciati da Frassineto, tenevano
occupati i passaggi dell'Alpi, di
manierachè chiunque volea venire dalla
Francia, o dagli Svizzeri e Grigioni, in
Italia, era costretto a pagar loro una
somma tassata di danaro. Aggiugne che
gli <i>Ungheri</i> in quest'anno, passando per
l'Italia, arrivarono in Aquitania, dove
per tutta la state commisero grandi ruberie
e ammazzamenti di persone; e che
poi, ripassando per l'Italia, se ne tornarono
alle case loro. Non dovea già succedere
passaggio alcuno di questi masnadieri,
che non lasciassero dappertutto
segni della loro avidità e barbarie.
</p>

<hr />
</div>

<div class="chapter">
<h2 class="hidden" id="DCCCCLII">DCCCCLII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLII</span>. Indizione <span class="scp">X</span>.</td>
  </tr>
  <tr>
    <td><span class="smcap">Agapito</span> II papa 7.</td>
  </tr>
  <tr>
    <td><span class="smcap">Berengario</span> II re d'Italia 3.</td>
  </tr>
  <tr>
    <td><span class="smcap">Adalberto</span> re d'Italia 3.</td>
  </tr>
</table>

<p>
Ci ha conservata il suddetto Frodoardo
una particolarità dei disegni del <i>re
Ottone</i>: cioè ch'egli <i>legationem pro susceptione
sui Romam dirigit. Qua non
<span class="pagenum" id="Page_1123">[1123]</span>
obtenta, cum uxore in sua regreditur.</i>
Dovette il re Ottone tentare se <i>papa
Agapito</i> volesse concedergli la corona
imperiale, giacchè al vasto regno della
Germania pareva ormai aggiunto quello
ancora dell'Italia. Ma fece male i suoi
conti. Alberico patrizio era tuttavia padrone
di Roma, nè voglia si sentiva di
deporre quel manto sì luminoso. Si può
credere che le risposte date colla negativa
dal pontefice ad Ottone, fossero dettate
dal medesimo Alberico. Truovo io
il re Ottone sul principio del febbraio
di quest'anno tuttavia dimorante in Pavia,
dove confermò tutti i beni al monistero
delle monache di san Sisto di
Piacenza con un diploma <span class="fnote">[Antiq. Ital., Dissert. LXV.]</span> dato <i>VIII
idus februarii, anno Incarnationis Domini
nostri Jesu Christi DCCCCLII, Indictione
decima, anno vero domni Ottonis in Italia
primo, in Francia XVI. Actum Papiae.</i> Ma
insorsero liti in essa città di Pavia fra
<i>Lodolfo</i> figliuolo del re Ottone ed <i>Arrigo</i>
duca di Baviera fratello del medesimo
Ottone, che misero di mal umore quel
giovane principe. S'aggiunse ancora che
egli s'indispettì non poco per le nozze
del re Ottone suo padre <span class="fnote">[Ditmarus, Chronic., lib. 2. Uspergensis, in
Chron.]</span>. Era Ottone
in età alquanto avanzata, nè di maschi
avea se non quel figliuolo, a lui nato
dalla moglie <i>Editta</i>, prima d'essere re.
Concepì Lodolfo un timore, e timore anche
non mal fondato, che se dal secondo
matrimonio nascessero figliuoli, questi potessero
disputare la successione al regno,
perchè nati dal padre re. Perciò in collera
partitosi da Pavia prese il cammino
verso la Sassonia, dove cominciò a macchinar
delle novità contra del padre.
Questo accidente foce risolvere il re Ottone
a tornarsene in Germania. Lasciò
in Pavia <i>Corrado duca di Lorena</i> suo genero
(maritato con <i>Liutgarda</i> sua figliuola)
con sufficienti milizie per guardia di
quella capitale contro i tentativi di Berengario.
E, giunto in Sassonia, quivi
<span class="pagenum" id="Page_1124">[1124]</span>
celebrò la santa Pasqua. Ma Berengario
che la sapeva lunga, non volle già impugnar
l'armi contra di un re di tanta possanza,
e a cui mostrava egli molte obbligazioni,
per le finezze usategli in tempo
del suo esilio. Mise egli il suo studio
in guadagnarsi, come si può sospettare,
con de' segreti regali il cuore del duca
<i>Corrado</i>, governator di Pavia. Il consiglio
ch'esso Corrado gli diede, fu di
gittarsi alla misericordia del re Ottone.
Da un principe sì magnanimo si poteva
sperar tutto. Abbracciato questo parere,
e preventivamente, come si può conietturare,
avvertito di tal risoluzione il re
Ottone, Corrado stesso condusse in
Germania Berengario. Stette Berengario
tre giorni senza poter ottenere udienza
da Ottone: del che si offese non poco
il duca Corrado, dappoichè egli con
buona fede l'aveva imbarcato in questo
affare. Se l'ebbe anche a male il principe
Lodolfo, siccome quegli che sposava
tutti gl'interessi di Corrado suo cognato.
Finalmente Berengario giunse alla presenza
del re Ottone; si esibì pronto a
far tutto quanto piacesse alla maestà
sua; e restò conchiuso che nella dieta,
la qual si dovea tenere nella città d'Augusta,
si terminerebbono i suoi affari,
siccome in fatti avvenne. Scrive il Continuatore
di Reginone <span class="fnote">[Continuator Rheginonis, in Chronico.]</span>, seguitato dall'Annalista
sassone <span class="fnote">[Annalista Saxo, in Chron.]</span>, che Berengario
sulle prime <i>nihil de his, quae voluit, obtinuit;
sed machinatione Henrici ducis
fratris, vix vita et patria indulta, in Italiam
rediit: unde Chunradus dux multum
offensus a debita regis fidelitate defecit</i>.
Potrebbe essere che Berengario in vigore
del salvocondotto se ne tornasse in
Italia colle mani vote per allora. Scrivendo
poi Frodoardo <span class="fnote">[Frodoardus, in Chronico.]</span> che <i>ipse quoque
Otho post celebrationem Papiam regreditur</i>,
io non so credere questo ritorno
di Ottone in Italia. Forse in vece di
Otho si ha ivi da scrivere <i>Berengarius</i>.
<span class="pagenum" id="Page_1125">[1125]</span>
Comunque sia, Berengario e Adalberto,
coll'intervenire dipoi alla dieta di Augusta,
acconciarono i fatti loro col re
Ottone.
</p>

<p>
Abbiamo da Vitichindo <span class="fnote">[Witichindus, Histor., lib. 3.]</span> scrittore
contemporaneo, e dall'Abbate Urspergense <span class="fnote">[Urspergensis, in Chron.]</span>
in che consistessero le cose
accordate da Ottone a Berengario: cioè
contentossi il re che Berengario col figliuolo
seguitasse ad essere re d'Italia,
ma con riconoscere da lui questo regno
in feudo, e con giurargli fedeltà e suggezione.
Il giuramento fu prestato solennemente
in faccia di tutta la corte e di
tutta l'armata: dopo di che Berengario
<i>dimissus cum gratia et pace in Italiam
remeavit</i>. Ditmaro <span class="fnote">[Ditmarus, in Chron., lib. 2.]</span> aggiugne, ch'egli
<i>reginae</i> (cioè di Adelaide) <i>iram supplici
venia placavit, bonaque cum pace patriam
revisit</i>. E la monaca Rosvida <span class="fnote">[Hrosvitha, de Gest. Oddonis.]</span> conferma
la stessa verità con iscrivere di Berengario:
</p>

<div class="poem">
<p><i>Hunc regem certe digno suscepit honore,</i></p>
<p><i>Restituens illi sublati culmina regni,</i></p>
<p><i>Ista per certe tantum sub conditione,</i></p>
<p><i>Ut post haec causis non contradiceret ullis</i></p>
<p><i>Ipsius imperio, multis (sotto pene) longe metuendis,</i></p>
<p><i>Sed seu subjectus jussis esset studiosus.</i></p>
<p><i>Hoc quoque sollicitis decrevit maxime dictis,</i></p>
<p><i>Ut post haec populum regeret clementius ipsum,</i></p>
<p><i>Quem prius imperio nimium contrivit amaro.</i></p>
<p><i>Qui se complendis simulans promptum fore jussis,</i></p>
<p><i>Ocyus abscessit, patriam laetusque petivit.</i></p>
</div>

<p>
Finalmente Liutprando <span class="fnote">[Liutprandus, in Legationib.]</span> nell'anno
968 diceva al greco imperadore: <i>Berengarius
et Adalbertus sui milites</i> (vassalli)
<i>effecti, regnum italicum sceptro aureo ex
ejus manu susceperunt, et jurejurando
fidem promiserunt</i>. E di qui ebbe principio
il diritto preteso dai re di Germania
sopra l'Italia. E fin allora succedette
una mutazione degna di molto riguardo,
cioè che il re Ottone riservò per sè le
marche di Verona e di Aquileia, le quali
immediatamente diede in governo ad
<span class="pagenum" id="Page_1126">[1126]</span>
Arrigo duca di Baviera suo fratello. Lo
attesta dipoi il suddetto Continuatore di
Reginone <span class="fnote">[Continuat. Rheginonis, in Chronic.]</span>, con tornare sul buon sentiero,
e scrivere che Berengario col figliuolo
Adalberto <i>regiae se per omnia in
vassallitium dedit dominationi, et Italiam
iterum cum gratia et dono regis accepit
regendam. Marca tantum veronensis et
aquilejensis excipitur, quae Heinricho fratri
regis committitur.</i> Lo stesso viene asserito
dall'Annalista sassone <span class="fnote">[Annalista Saxo, in Chronico.]</span>, e da
Ottone vescovo di Frisinga <span class="fnote">[Otto Frisingensis, lib. 6, cap. 19.]</span> nella sua
Cronica. Un gran capezzone in questa
maniera fu posto al re Berengario; ma
egli, ciò non ostante, di cattivo che era,
diventò peggiore. Noi il troviamo insieme
col figliuolo Adelberto nel dì 9 di
settembre dell'anno presente in Pavia,
ove diede un suo diploma <span class="fnote">[Antiquit. Italic., Dissert. XVI, pag. 909.]</span> in favore
di <i>Ramberto abate</i> d'Asti. Come se la
passasse <i>Uberto duca</i> di Toscana, figliuolo
bastardo del già re Ugo, dacchè Berengario
si fece arbitro, e poi anche divenne
re d'Italia, niuna memoria ce lo
addita. Perchè appunto in questi tempi
non s'incontra il di lui nome nelle carte
della Toscana, può insorgere qualche sospetto
che Berengario l'avesse abbattuto,
come persona di cui poco si avesse a fidare.
Ma o sia ch'egli pacificamente continuasse
in quel dominio, o che vi fosse
rimesso dopo la venuta in Italia del re
Ottone: certo è, che s'incontra memoria
di lui in quest'anno in uno strumento
da me renduto pubblico <span class="fnote">[Ibid., Dissert. XXII.]</span> e scritto in
Lucca <i>anno ab Incarnationis ejus nongentesimo
quinquagesimo secundo, quinto nonas
magii, Indictione decima</i>. Non vi compariscono
gli anni del re per gl'imbrogli
che erano allora in Italia. <i>Manifestus sum
ego Uberto marchio, legem vivente saliga,
bonae memoriae domni Ugoni regi.</i> Segno
può essere questo ch'egli governasse allora
la Toscana col titolo di marchese,
<span class="pagenum" id="Page_1127">[1127]</span>
ma da lì innanzi se ne perde la memoria.
Ho io parimente data alla luce <span class="fnote">[Antiquit. Ital., Dissert. V.]</span>
una donazione fatta al monistero di Subiaco
da <i>Benedetto console e duca, anno,
Deo propitio, pontificatus domni Agapiti
summi pontificis et universalis junioris</i>
(cioè secondo) <i>papae in sacratissima sede
beati Petri apostoli VII, Indictione decima,
mense madio, die XXIV</i>. Dal che risulta
che Agapito prima del dì 24 di maggio
nell'anno 946 avea conseguito il pontificato
romano. Da questo poi e da altri
simili documenti dei papi d'allora scorgiamo
che <i>Alberico</i> lasciava ai romani
pontefici l'onore d'essere nominati negli
atti pubblici, come se fossero eglino i
padroni di Roma e del suo ducato, quando
si sa di certo ch'egli la faceva da principe
assoluto nel temporale di quegli Stati.
</p>

<hr />
</div>

<div class="chapter">
<h2 class="hidden" id="DCCCCLIII">DCCCCLIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Agapito</span> II papa 8.</td>
  </tr>
  <tr>
    <td><span class="smcap">Berengario</span> II re d'Italia 4.</td>
  </tr>
  <tr>
    <td><span class="smcap">Adalberto</span> re d'Italia 4.</td>
  </tr>
</table>

<p>
Insorse in quest'anno un'aspra e
scandalosa guerra in Germania, perchè
<i>Lodolfo</i> figliuolo del <i>re Ottone</i> si ribellò
al padre; e collegato con <i>Corrado duca</i>
della Lorena suo cognato, e con altri principi
della Germania, prese l'armi specialmente
centra di <i>Arrigo duca</i> di Baviera
suo zio paterno, siccome disgustato
per più ragioni contra di lui. Fu dunque
necessitato il re Ottone a procedere coll'armi
contra del figliuolo e del genero.
Succederono sanguinosi assedii, saccheggi
di città, coll'altre pensioni di una guerra
arrabbiata, che io, come avventure
fuori d'Italia, lascerò raccontare ad altri.
Se non falla Frodoardo <span class="fnote">[Frodoardus, in Chronico.]</span>, ebbe origine
questo fuoco dall'essere nato al re
Ottone dalla regina Adelaide un figliuolo
maschio, e corsa voce che il padre avesse
destinato questo frutto delle sue seconde
nozze alla successione del regno, quando
egli l'avea già promessa a Lodolfo,
<span class="pagenum" id="Page_1128">[1128]</span>
con avergli anche fatto giurar fedeltà dai
baroni. Intanto il re Berengario tornato
in Italia, per quanto scrive il Continuator
di Reginone <span class="fnote">[Continuator Rheginonis, in Chron.]</span>, di tutte le sue disavventure
incolpava <i>episcopos, et comites,
ceterosque Italiae principes; omnesque
eos odiis et inimicitiis insequens, inimicissimus
sibi effecit</i>. Fra quelli che particolarmente
s'erano tirato addosso l'odio
di Berengario ci fu <i>Alberto Azzo</i> signore
di Canossa, dopo essere venuto
esso re in chiaro, aver egli ricoverata e
nascosa Adelaide nella sua forte rocca,
onde ebbe principio la depressione sua.
Però ne andava Berengario meditando
la vendetta; ma il rispetto del re Ottone,
che aveva assicurato della sua protezione
Azzo, il riteneva. Quand'eccoti accendersi
in Germania la guerra suddetta,
la quale non lasciava luogo ad Ottone
di pensare all'Italia. Allora fu che
Berengario spedì l'esercito suo all'assedio
di Canossa, e non già allorchè Adelaide
s'era colà ricoverata. Trovò quivi
Azzo ben provveduto di vettovaglia per
una lunga difesa. Donizone <span class="fnote">[Donizo, in Vit. Mathild., lib. 1, c. 1, tom. 5,
Rer. Ital.]</span> ci assicura
che al re Ottone fu condotta da
Azzo la regina Adelaide:
</p>

<div class="poem">
<p><i>. . . . . . Quae regi tunc quoque nupsit:</i></p>
<p><i>Conjuge suscepta redit ad propriam modo terram,</i></p>
<p><i>Attoni spondens, quod de se maxima posset.</i></p>
</div>

<p>
Poscia vien raccontando che Berengario,
il quale finchè Ottone non fu arrivato
in Verona (o piuttosto in Pavia),
non conobbe ove fosse occultata Adelaide,
fieramente adirato contra di Azzo, si
portò ad assediarlo in Canossa. Ora non
avendo egli potuto intraprendere questo
assedio, dappoichè Ottone era calato in
Lombardia, perchè altro aveva egli da
pensare in quel rovescio di fortuna, resta
che solamente dappoichè egli fu restituito
nel regno, e vide impegnato il re
Ottone nelle interne turbolenze de' suoi
<span class="pagenum" id="Page_1129">[1129]</span>
stati, allora scaricasse la sua bile contra
di Azzo. Ma Canossa era inespugnabil
fortezza; altra via non restava per impadronirsene,
che di soggiogarla colla fame,
e a questo avea ben provveduto Azzo.
Scrive Lupo protospata <span class="fnote">[Lupus Protospata, in Chronico, tom. 5
Rer. Ital.]</span> all'anno 951:
<i>Malachianus fecit praelium in Calabria
cum Saracenis, et cecidit</i>. Ma l'autore
della Cronica arabica cantabrigense <span class="fnote">[Chron. Arab., P. II, tom. 2 Rer. Ital.]</span>
mette questo fatto sotto l'anno presente
con iscrivere: <i>Egressi sunt exercitus</i> (dei
Saraceni) <i>in Calauriam, et obviam facti
Melgiano, eum in fugam egerunt</i>. Aggiugne
che gli abitanti di Ramaza e Pietra
fecero in tal occasione schiavi molti Cristiani,
e gl'inviarono in Africa. Questo
Malachiano, o Megliano, assai si conosce
che era generale de' Greci. Gareggiavano
tuttavia i due eletti, ma non mai consecrati
arcivescovi di Milano, cioè <i>Manasse</i>
e <i>Adelmanno</i>, con intanto furiosamente
malmenare i beni e il tesoro di quell'insigne
chiesa. Stanchi i Milanesi di questo
scandaloso contrasto, o per amore o per
forza gl'indussero a cedere: con che restò
aperto il campo all'elezione di un
nuovo arcivescovo, e questi fu <i>Walperto</i>
ossia <i>Gualberto</i>. <i>Utrisque</i> (scrive Arnolfo <span class="fnote">[Arnulf., Hist. Mediolan., lib. 1, cap. 4, tom. 4
Rer. Ital.]</span>
storico milanese) <i>sponte vel invito
cedentibus, sedem tenuit Walpertus solus</i>.
Nel margine del manoscritto estense di
quella storia è scritto che l'elezione di
Gualberto accadde nell'anno 953. Rapporta
il Campi <span class="fnote">[Campi, Istor. di Piacenza, tom. 1.]</span> un decreto di questo
arcivescovo, scritto <i>anno Incarnationis
Domini DCCCCLIII pontificatus autem domni
archipraesulis Walperti decimo, mense
julio, Indictione V</i> (dovrebbe essere <i>VI</i>):
note che l'indicano creato vescovo dopo
il luglio dell'anno presente 953, se pure
l'<i>indizione V</i> non mostra piuttosto l'anno
precedente. E poi conviene accordare
quest'atto con un altro riferito
<span class="pagenum" id="Page_1130">[1130]</span>
dall'Ughelli <span class="fnote">[Ughell., Ital. Sacr. tom. 4 nov. edit.]</span>, dove s'incontra nell'aprile di quest'anno
<i>Gualberto</i> già arcivescovo.
</p>

<hr />
</div>

<div class="chapter">
<h2 class="hidden" id="DCCCCLIV">DCCCCLIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLIV</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Agapito</span> II papa 9.</td>
  </tr>
  <tr>
    <td><span class="smcap">Berengario</span> II re d'Italia 5.</td>
  </tr>
  <tr>
    <td><span class="smcap">Adalberto</span> re d'Italia 5.</td>
  </tr>
</table>

<p>
Continuò in quest'anno l'incendio
della guerra civile in Germania, e vi si
mischiarono anche gli Ungheri, chiamati
in loro aiuto da <i>Lodolfo duca</i> di Alemagna
ossia di Suevia, figliuolo del <i>re
Ottone</i>, e da <i>Corrado duca</i> di Lorena. Non
pochi di costoro lasciarono la vita in quelle
parti, per attestato di Frodoardo <span class="fnote">[Frodoardus, in Chron.]</span>:
<i>ceteri per Italiam revertuntur in sua</i>. Altrettanto
scrive il Continuatore di Reginone.
Continuò ancora in Italia lo stretto
assedio della rocca di Canossa, dove intrepidamente
si sosteneva <i>Alberto Azzo</i>, con
isperanza che o il <i>re Ottone</i> od altri accorresse
un dì in soccorso suo. Accenna
Girolamo Rossi <span class="fnote">[Rubeus, Hist. Ravenn., lib. 5.]</span> uno strumento scritto
in Ravenna <i>anno octavo Agapiti papae,
regnante Berengario et Adalperto ejus filio
anno IV regni eorum, Indictione XII</i>, cioè
nell'anno presente. Cita eziandio un concilio
tenuto in quella città nell'anno susseguente,
correndo l'<i>anno V</i> d'essi re
l'<i>indizione XIII</i>: memorie tutte che ci
scuoprono che anche questi due re, non
men di Ugo e di Lottario, dominavano in
Ravenna e nel suo esarcato, tuttochè tali
stati non appartenessero al regno d'Italia.
Roma era stata usurpata ai papi da
<i>Alberico</i>; i re d'Italia fecero anch'essi un
somigliante giuoco all'esarcato. Che poi
il suddetto Rossi scriva che <i>Adalbertus
rex Ravennam sedem constituit regni praecipuam</i>;
ed avendo maltrattato i mercatanti
veneziani, fu sconfitto da <i>Pietro
Candiano</i> valoroso doge di Venezia; ed
in tal congiuntura, perchè il popolo di
Comacchio avea prestato aiuto al <i>re Adalberto</i>,
i Veneziani portatisi a quella città,
<span class="pagenum" id="Page_1131">[1131]</span>
dopo il sacco la spianarono in maniera,
che dopo molti secoli durò fatica a rialzare
il capo: noi crederemo veri tali racconti,
qualora se ne adducano legittime
pruove, con allegar memorie antiche o
autori non lontani dal secolo di cui parliamo.
A buon conto nulla di ciò seppe
il Dandolo, vecchio scrittore delle cose
venete, nè altri che hanno scritto prima
del Rossi. Terminò in quest'anno il corso
di sua vita <i>Alberico</i> patrizio e principe, o
vogliam dire tiranno di Roma. Nel catalogo
posto davanti alla Cronica di Farfa <span class="fnote">[Chronicon Farfens., P. II, tom. 2 Rer. Ital.]</span>
si legge: <i>Anno DCCCCLIV, Albericus
princeps Romae obiit</i>. E Frodardo storico
di questi tempi lo conferma con dire sotto
il presente anno: <i>Albrico patricio Romanorum
defuncto, filius ejus Octavianus,
quum esset clericus, principatum adeptus
est</i>. Sicchè il dominio temporale di Roma
fu occupato da questo <i>Ottaviano</i>, che in
breve vedremo salire anche sul trono
pontificio. Ad istanza di <i>Gualberto arcivescovo</i>
di Milano, fu fatto in quest'anno un
privilegio a <i>Brunengo vescovo</i> d'Asti da
Berengario e Adalberto re. Vien esso
rapportato dall'Ughelli <span class="fnote">[Ughell., Ital. Sacr., tom. 4, in Episc. Astens.]</span> con queste
note: <i>Data decimo kalendas junii anno
dominicae Incarnationis DCCCCLIV, regni
vero Berengarii et Adelberti IV, Indictione
XII. Actum Papiae.</i> L'arcicancelliere
qui nominato è <i>Guido vescovo</i>, cioè
il vescovo di Modena, che dopo il suddetto
Brunengo dovette circa questi tempi conseguire
quell'illustre dignità, continuata
dipoi anche sotto Ottone il grande.
</p>

<hr />
</div>

<div class="chapter">
<h2 class="hidden" id="DCCCCLV">DCCCCLV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLV</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Agapito</span> II papa 10.</td>
  </tr>
  <tr>
    <td><span class="smcap">Berengario</span> II re d'Italia 6.</td>
  </tr>
  <tr>
    <td><span class="smcap">Adalberto</span> re d'Italia 6.</td>
  </tr>
</table>

<p>
Fu d'avviso il cardinal Baronio <span class="fnote">[Baron., in Annal. Eccles.]</span>
che in quest'anno <i>papa Agapito</i> desse
fine ai suoi giorni. Eruditamente han provato
<span class="pagenum" id="Page_1132">[1132]</span>
i padri Papebrochio <span class="fnote">[Papebrochius, in Conatu Chron. Hist.]</span> e Pagi <span class="fnote">[Pagius, ad Annales Baron.]</span>
ch'egli menò sua vita sino a qualche
mese dell'anno seguente. Ciò ancora si
deduce da uno strumento ferrarese, da
me veduto, in cui sono queste note: <i>Anno,
Deo propicio, pontificato domno Agapito
summo pontifice, et universali papae in
apostolica sacratissima beati Petri apostoli
Domini sede anno decimo, sicque regnante
domno Berengario rege, et Adalbertus ejus
filius in Italia anno sexto, die undecimo
mense januario, Indictione quartadecima
Ferrarie</i>, cioè nel dì 11 di gennaio dell'anno
seguente. Durava tuttavia l'assedio
della rocca di Canossa, intrapreso dal
<i>re Berengario</i>, che, per testimonianza di
Donizone <span class="fnote">[Donizo, in Vita Mathild., lib. 1, cap. 1.]</span>, v'intervenne in persona, ed
avea presa la sua stanza in un luogo appellato
Lavacchiello, risoluto di non partirsi
di lì, finchè non veniva in suo potere
quell'ostinata fortezza. Si attediava di
questa troppo lunga prigionia <i>Alberto Azzo</i>
quivi ristretto, e spesse volte per ricrearsi
scendeva dall'alto in un certo sito, da
dove parlava coi principali dell'esercito
nemico. Venne pensiero a Berengario
di attrappolarlo in quel sito; ma Azzo
una notte avvertito da una delle sentinelle
nemiche di quel che si trattava, non
più da lì innanzi si attentò di lasciarsi
vedere. Gli venne poi fatto di spignere
una notte fuori della rocca uno de' suoi
famigli, e d'inviarlo al <i>re Ottone</i> in Germania
con lettere compassionevoli, supplicandolo
d'aiuto, e rammentandogli le promesse
di protezione a lui fatte. Ma Ottone
neppur in quest'anno potè accudire agli interessi
d'Italia, perchè avea troppi nemici
addosso nelle proprie contrade. Era sul fine
del precedente anno seguita la pace fra
lui e <i>Lodolfo</i> suo figliuolo, e <i>Corrado</i> suo
genero; e quand'egli pur si credeva di
poter attendere alla sola guerra che gli
restava con gli Schiavoni, eccoti un esercito
innumerabile d'Ungheri inoltrarsi
<span class="pagenum" id="Page_1133">[1133]</span>
fino ad Augusta. A giudizio d'ognuno,
questo gran nuvolo di armati pareva invincibile;
ma il prode re Ottone sì animosamente,
ed ordinatamente, benchè
troppo inferiori forze avesse, gli assalì,
che li mise in rotta <span class="fnote">[Annalista Saxo, Continuat. Rheginonis. Frodoardus,
in Chron. Ditmar., lib. 2.]</span>. Una sterminata
quantità restò vittima delle spade; altri
lasciarono la vita nel fiume Lech; pochi
in fine se ne salvarono; di maniera che
da dugento anni in addietro non s'era
riportata una vittoria sì strepitosa e compiuta.
Ma in quel terribil conflitto restò
morto il suddetto Corrado duca di Lorena.
Diede anche fine in quest'anno ai
suoi giorni <i>Arrigo duca</i> di Baviera, fratello
del re Ottone, principe che in ambizione
e crudeltà non si lasciava vincere
da alcuno. Scrivono che egli fece castrare
l'arcivescovo di Aquileia, e cavar gli
occhi a quello di Salisburgo. Lasciò
dopo di sè un figliuolo, che da' moderni
viene appellato <i>Arrigo il Rissoso</i>, a cui il
re Ottone conferì il ducato, e col tempo
si ribellò ad <i>Ottone II</i> imperadore.
</p>

<p>
Attese ancora in quest'anno il re
Ottone alla guerra contro gli Schiavoni,
e di questi parimente riportò vittoria:
con che crebbe in immenso la gloria di
lui, e il timore in tutti i popoli confinanti
alla Germania. Gli nacque eziandio nell'anno
presente dalla regina Adelaide
<i>Ottone II</i>, che fu poi imperadore, con
somma allegrezza del padre e de' sudditi
suoi. Circa questi tempi <i>Pietro Candiano III</i>,
doge di Venezia <span class="fnote">[Dandul., in Chronico, tom. 12 Rer. Ital.]</span> col consiglio
ed assenso del popolo creò suo collega
<i>Pietro</i>, uno de' suoi figliuoli; ma questi,
sprezzando le ammonizioni del padre,
alzò bandiera contra di lui, e si venne
un dì all'armi nella piazza di Rialto fra
la sua fazione e quella del padre. Era
per soccombere il giovane, se il vecchio
doge non gli otteneva in dono la vita. Ma
per soddisfazione della giustizia e del popolo
il mandò in esilio; e in questa congiuntura
i vescovi, il clero e popolo fecero
<span class="pagenum" id="Page_1134">[1134]</span>
un decreto con giuramento di non
ammetterlo mai più per doge nè in vita,
nè dopo morte del padre. Secondochè
scrive il Dandolo, andò il giovane Pietro
a ritrovare <i>Guido marchese</i>, figliuolo del
re Berengario, che accoltolo cortesemente,
il presentò al re, <i>et ad spoletanam marcham
debellandam secum duxit</i>. Poscia
ottenuta licenza da Berengario di vendicarsi
de' Veneziani, venne a Ravenna,
dove con sei navi armate prese vicino
al porto di Primaro sette navi venete che
cariche di merci andavano a Fano. Non
è da sprezzare questo racconto del Dandolo,
il quale si servì di antiche storie,
ora indarno da noi desiderate, somministrandoci
egli un barlume per conoscere
che il re Berengario tentò di levare il
ducato di Spoleti a <i>Teobaldo</i> o <i>Tebaldo</i>,
che n'era, siccome vedemmo, allora in
possesso, per darlo a <i>Guido</i> suo figliuolo.
Pare nondimeno che il Dandolo riferisca
questo sconvolgimento all'anno 958,
o 959, perchè scrive che Pietro doge
(morto nel 959) <i>post filii creationem
non plus quam duobus mensibus et quatuordecim
diebus vixisse fertur</i>. Ma un sì
poco tempo non convien molto a tutta
quella serie di cose.
</p>

<hr />
</div>

<div class="chapter">
<h2 class="hidden" id="DCCCCLVI">DCCCCLVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLVI</span>. Indizione <span class="scp">XIV</span>.</td>
  </tr>
  <tr>
    <td><span class="smcap">Giovanni</span> XII papa 1.</td>
  </tr>
  <tr>
    <td><span class="smcap">Berengario</span> II re d'Italia 7.</td>
  </tr>
  <tr>
    <td><span class="smcap">Adalberto</span> re d'Italia 7.</td>
  </tr>
</table>

<p>
Fu questo l'ultimo anno della vita
di papa <i>Agapito II</i>, pontefice, le cui rare
virtù e gesta è da dolere che non sieno
state tramandate dalla penna di alcuno
ai posteri, oppure non sieno giunte sino
ai dì nostri. Aveva <i>Ottaviano</i>, dopo la
morte di <i>Alberico</i> patrizio suo padre, occupata
la signoria di Roma; fu consigliato
dai suoi di occupare anche la sedia
di san Pietro; nè gli fu difficile l'ottenere
l'intento. Venne dunque creato
papa; ma, per quanto osserva il cardinal
Baronio, in età impropria ed incapace di
sì sublime e sacrosanta dignità, perchè
<span class="pagenum" id="Page_1135">[1135]</span>
forse non arrivava all'età di diciannove
anni. Egli nell'anno 963 si vedrà tuttavia
chiamato <span class="fnote">[Liutprandus, Hist., lib. 6, cap. 6.]</span> <i>puer</i> dall'imperadore <i>Ottone</i>.
Scaldasi forte, e giustamente, contra
di sì fatta elezione il cardinale annalista,
ma con saggiamente conchiudere,
che essendo questo novello papa stato
accettato dalla Chiesa universale per vero
e legittimo pontefice, per tale ancora
si dee ora riconoscerlo. Non sarebbe stato
se non bene che il dottissimo porporato
avesse fatto uso di questa massima
per alcuno ancora de' precedenti pontefici.
Certo è poi che <i>Ottaviano</i> in questa
occasione mutò il proprio nome in quello
di <i>Giovanni XII</i>; e però vien creduto il
primo che introducesse l'uso di cambiare
il nome de' novelli papi, con servirsi
poi di due nomi, cioè d'<i>Ottaviano</i> nelle
cose temporali e di <i>Giovanni</i> nelle spirituali:
rito osservato in parte anche oggidì
dai papi. È anche fuor di dubbio che
non ha fondamento alcuno il dirsi da alcuni
storici, essere stata la potenza di
<i>Alberico</i> patrizio suo padre che promosse
al pontificato questo suo figliuol giovinetto;
perciocchè sappiam di certo che Alberico
avea cessato di vivere nell'anno
954. E pure anche Gregorio monaco,
autore della Cronica farfense <span class="fnote">[Chron. Farfense, P. II, tom. 2 Rer. Ital.,
pag. 472.]</span>, che vivea
nel secolo susseguente, lasciò scritto
che <i>Alberico principe migrante, filius ejus
Johannes, qui patre vivente papa ordinatus
est</i>, ec. Ho io prodotta altrove <span class="fnote">[Antiquit. Ital., Dissert. V.]</span>
una donazione fatta al monistero di Subiaco
da <i>Graziano</i> console e duca, e
scritta <i>anno Deo propitio pontificatus domni
Johannis summi pontificis et universatis
XII papae in sacratissima sede beati
Petri apostoli primo, Indictione XV,
mense novembrio, die XIIII</i>, cioè nell'anno
presente.
</p>

<p>
Fu in quest'anno devastata da una
terribil pestilenza la Germania. Contuttociò
il <i>re Ottone</i>, che oramai respirava
<span class="pagenum" id="Page_1136">[1136]</span>
dalle guerre interne o vicine, pensò
a reprimere l'insolenza del re <i>Berengario</i>,
che ad onta sua perseguitava
<i>Alberto Azzo</i>, raccomandato suo. A questo
fine scelse <i>Lodolfo</i> ossia <i>Litolfo</i> suo
figliuolo, con cui s'era pacificato, e lo
spedì in Italia con una armata <span class="fnote">[Annalista Saxo, ad hunc ann.]</span>. Era
l'assediata Canossa già in agonia, vicina
a rendersi per la fame, quando si seppe
l'arrivo di Lodolfo a Verona: il che incoraggiò
i difensori. A grandi giornate
passò Lodolfo il Po e venne alla volta di
Canossa, perlochè senza aspettarlo se ne
andarono con Dio gli assedianti. Confessa
Donizone <span class="fnote">[Donizo, in Vit. Mathild., lib. 1, cap. 1.]</span> che l'assedio di quella
fortezza durò <i>semis simul et tribus annis</i>,
e che fu incominciato dappoichè Ottone
colla regina Adelaide fu ritornato
in Germania. Però non si può immaginar
altro, se non che la liberazione di
Canossa accadesse in quest'anno per la
venuta e pel soccorso di Lodolfo. Per
altro, convien confessare che Leone Ostiense
e lo stesso Donizone, siccome autori
del secolo susseguente, avendo preso
dalla tradizion dei vecchi gli avvenimenti
di questo tempo, confusero non poco
il vero col falso. L'Ostiense s'ingannò,
scrivendo che la regina Adelaide fosse
per tre anni assediata in Canossa. Ingannossi
forte anche Donizone con iscrivere
che Ottone il Grande calò in persona a
liberar Canossa; e che, venuto alle mani
col re Berengario nel prato di Fontana,
lo sconfisse, l'ebbe vivo nelle mani, ed
inviollo prigione in Germania, dove terminò
i suoi giorni; e che poscia fu creato
re <i>Alberto</i> (lo stesso è che <i>Adalberto</i>)
suo figliuolo, il quale tornò all'assedio
di Canossa. Aggiugne ancora, che spedito
dal re Ottone in Italia il duca Litolfo suo
figliuolo, restò ucciso in una battaglia di
man propria da esso re Alberto: il che
inteso Ottone, frettolosamente con una
armata venne in Italia, e qui fu creato
re d'Italia ed imperadore. Somma confusion
di tempi e di fatti si scuopre in
<span class="pagenum" id="Page_1137">[1137]</span>
questo racconto, per quel che vedremo.
Per ora sappiamo di certo coll'autorità
dell'Annalista sassone <span class="fnote">[Annalista Saxo, ad hunc ann.]</span> e di Frodoardo <span class="fnote">[Frodoardus, in Chronico, ad ann. 957.]</span>,
che Lodolfo nel corso di questo
anno <i>in Italiam ad comprimendam Berengarii
tyrannidem dirigitur, et in brevi expulso
Berengario, totius Italiae possessor
efficitur</i>. Ermanno Contratto <span class="fnote">[Hermannus Contractus, in Chron.]</span> anche
egli scrive sotto il presente anno: <i>Liutolfus
dux Italiam hostiliter invasit, fugatoque
Berengario et filio ejus, Papia urbe,
provinciaque potitus est</i>. Arnolfo storico
milanese del secolo susseguente <span class="fnote">[Arnulf., Hist. Mediolanens. lib. I, cap. 6.]</span> non
discorda da tali scrittori, con dire che
Berengario, odiato dagl'Italiani principalmente
per la crudeltà sua, e per l'avarizia
di <i>Guilla</i> sua moglie, non si attentò
di venire a battaglia con Litolfo
spedito dal padre in Italia; <i>sed ingressus,
quod dicitur sancti Julii, inexpugnabile
municipium</i> (nel lago d'Orta distretto di
Novara) <i>resedit invalidus</i>. Dice di più,
che tradito da' suoi Berengario, fu dato
in mano di Litolfo; ma che questi con
eroica magnanimità il lasciò andar libero,
volendolo vincere coll'armi e non
colla perfidia. Altro che questo a noi non
suggerisce intorno ad un tale avvenimento
la storia d'Italia. Se allora succedesse
la battaglia accennata da Donizone nel
prato di Fontana, in cui egli (con errore,
a mio credere) fu sconfitto e preso il
re Berengario, nol saprei dire. Credo
eziandio che Litolfo conquistasse parte
della Lombardia, ma non già <i>tutta l'Italia</i>,
come scriveva l'Annalista sassone. Il
Continuatore di Reginone non altro dice,
se non che egli <i>totius paene Italiae
possessor efficitur</i>.
</p>

<p>
<span class="pagenum" id="Page_1138">[1138]</span>
</p>

<hr />
</div>

<div class="chapter">
<h2 class="hidden" id="DCCCCLVII">DCCCCLVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Giovanni</span> XII papa 2.</td>
  </tr>
  <tr>
    <td><span class="smcap">Berengario</span> II re d'Italia 8.</td>
  </tr>
  <tr>
    <td><span class="smcap">Adalberto</span> re d'Italia 8.</td>
  </tr>
</table>

<p>
Andavano prosperando in Italia l'armi
di <i>Litolfo</i> duca di Lamagna, figliuolo
del re Ottone, e già pareva che, abbattuto
Berengario col figliuolo, non potesse
più risorgere: quando l'improvvisa morte
di esso Lidolfo troncò il filo alla fortuna
e vita di lui, e fece mutar aspetto alle
cose d'Italia. Donizone <span class="fnote">[Donizo, in Vita Mathild., lib. 1, cap. 1.]</span> cel rappresenta
passato da parte a parte in una
battaglia dalla lancia del re Adalberto.
Ma più fede merita chi il dice morto in
altra maniera. <i>Febre correptus</i>, scrive
Epidanno <span class="fnote">[Epidannus, in Chronic.]</span> nella sua Cronica. E Froduardo <span class="fnote">[Frodoardus, in Chronico.]</span>:
<i>Liudulfus Othonis filius, qui
paene totam obtinuerat Italiam, obiit, sepeliturque
Moguntiae apud sanctum Albanum</i>.
Ed Ermanno Contratto <span class="fnote">[Hermann. Contractus, in Chron.]</span>: <i>Liutolfus
dux commissa pugna Adalpertum vincit,
cunctisque sibi una cum regno Italiae
subjugatis, ipse eodem anno apud Plumbiam
immaturo obitu vita decessit, et magno
multorum luctu Moguntiae sepultus
est</i>. Non so se qui si parli di <i>Plombia</i> terra
della diocesi di Novara. Ditmaro <span class="fnote">[Ditmarus, in Chronic., lib. 2.]</span> ci ha
conservato il dì della sua morte, con
iscrivere, non senza qualche differenza
dagli altri scrittori circa il motivo della
sua venuta in Italia: <i>Liudulfus regis filius,
malorum depravatus consilio, rursum rebellavit,
patriaque cedens, Italiam perrexit;
ibique quum annum ferme unum
esset, octavo idus septembris (proh dolor!)
obiit. Hujus corpus a sociis ejusdem Moguntiam
delatum, lugubriter in ecclesia
Christi martyris Albani sepultum.</i> Vanno
concordi questi autori in asserire seppellito
il corpo del suddetto principe in Magonza,
nè si oppongono a Donizone, il
<span class="pagenum" id="Page_1139">[1139]</span>
quale attesta che le viscere di lui ebbero
sepoltura nella chiesa di san Prospero di
Antognano, vicino al prato di Carpineto
sul Reggiano, ma il corpo imbalsamato
fu mandato in Germania al re Ottone suo
padre. Facilmente s'intende ancora che
la mancanza di questo principe si tirò
dietro il risorgimento dei re <i>Berengario</i>
e <i>Adalberto</i>, i quali, tornati che furono i
Tedeschi nelle loro contrade, dovettero
senza fatica rimettersi in possesso delle
città perdute. Ma si vuol aggiugnere essere
corso in Italia un sospetto che Berengario
avesse procurata a Litolfo la
morte con quei mezzi a' quali può ricorrere
solamente chi è servo dell'iniquità.
<i>Postea vero</i>, scrive Arnolfo storico milanese,
<i>pius ille Liutulfus perfidia Langobardorum
fertur veneno necato.</i> Nelle giunte
da me fatte alla Cronica del monistero
di Casauria <span class="fnote">[Chronic. Casauriense, P. II, tom. 2 Rer. Ital.]</span> si legge uno strumento
di terre concedute a livello da Ilderico
abbate di quel sacro luogo ad <i>Attone</i>, ossia
ad <i>Azzo conte</i>, scritto <i>regnantibus
domno Berengario, et Adelberto filio ejus
regibus, anno regni eorum in Dei nomine
VII, et temporibus Teobaldi ducis et
marchionis anno ejus IV, mense junii, per
Indictionem XV</i>. Abbiamo qui assai luce
per conoscere che in questi tempi era il
governo del ducato di Spoleti e della
marca di Camerino appoggiato a <i>Teobaldo</i>
ossia <i>Tebaldo</i>. Egli, siccome di sopra
osservai all'anno 946, era figliuolo
di quel <i>Bonifazio</i> di nazione ripuaria, che
era stato duca anch'esso e marchese di
quelle contrade. Numerandosi qui l'<i>anno
quarto</i> del suo ducato, convien credere
che nell'anno 953, o 954 mancasse di
vita Bonifazio suo padre, e che egli succedesse
nel governo di quegli stati. L'autore
della Cronica farfense <span class="fnote">[Chron. Farfens., P. II, tom. 2 Rer. Ital., pag. 472.]</span> fa parimente
menzione sotto questi tempi <i>marchionis
Theobaldi, qui tunc Sabinensibus
praeerat</i>. Nella Sabina è situato il monistero
di Farfa; e la Sabina era allora
<span class="pagenum" id="Page_1140">[1140]</span>
compresa nel ducato di Spoleti. Abbiamo
poi dalla Cronica arabica <span class="fnote">[Chron. Arab., P. II, tom. 1 Rer. Ital.]</span>, che venuto
nell'agosto dell'anno precedente
in Sicilia un generale moro, appellato
Ammar, dopo avere svernato in Palermo,
uscito di colà nella primavera, passò
in Calabria. All'incontro arrivato in Sicilia
Basilio ammiraglio de' Greci, vi spianò
la moschea di Riva, e prese la città di
Termine; e venuto alle mani con Assano
moro, signore dell'isola nella valle di
Mazara, misero a filo di spada molti di
quegli infedeli.
</p>

<hr />
</div>

<div class="chapter">
<h2 class="hidden" id="DCCCCLVIII">DCCCCLVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLVIII</span>. Indiz. <span class="scp">I</span>.</td>
  </tr>
  <tr>
    <td><span class="smcap">Giovanni</span> XII papa 3.</td>
  </tr>
  <tr>
    <td><span class="smcap">Berengario</span> re d'Italia 9.</td>
  </tr>
  <tr>
    <td><span class="smcap">Adalberto</span> re d'Italia 9.</td>
  </tr>
</table>

<p>
Perchè <i>Ottone</i> il grande re di Germania,
dopo la morte di <i>Lodolfo</i> suo
figliuolo, succeduta in Italia, niuna inquietudine
recasse ai re <i>Berengario</i> e
<i>Adalberto</i>, potrebbe taluno chiederlo; e si
potrebbe rispondere che Berengario dovette
placarlo in qualche maniera. Ne è
anche un contrassegno il vedere che esso
Berengario, quantunque per le ragioni
vecchie, e per la venuta del suddetto Litolfo,
a cui aderì tosto <i>Alberto Azzo</i>, dovesse
nudrire rabbia e mal talento verso
di questo bisavolo della contessa Matilda,
pure il lasciò in pace, per riguardo,
come si può conghietturare, ad Ottone
di lui protettore. Anzi è da osservare,
che se non prima, almeno in quest'anno
esso <i>Alberto Azzo</i> porta il titolo di conte,
cioè di governatore probabilmente di
qualche città. Ciò costa da uno strumento
da me prodotto <span class="fnote">[Antiquit. Ital., Dissert. XXVIII.]</span>, scritto <i>Berengarius
et Adelbertus filio ejus gratia Dei reges,
anno regni eorum, Deo propicio octavo,
mense novembris, Indictione secunda</i>:
indicanti l'anno presente. In esso
strumento <i>Atto filius quondam idemque
Attoni de comitatu parmense, qui professus
sum ex natione mea lege vivere
<span class="pagenum" id="Page_1141">[1141]</span>
 Longobardorum</i>, vende alcuni beni ad <i>Alberto,
qui et Atto comes, consobrino meo, filius
quondam Sigefredi de comitato lucensi</i>.
Fu stipolato quello strumento <i>in loco insula
Judiciaria parmensis</i>. Potrebbe essere
che a questi tempi appartenesse ciò
che narra l'autore della Cronica farfense.
Quel tiranno e dilapidatore dell'insigne
monistero di Farfa, <i>Campone abbate</i>, di
cui parlammo all'anno 939, era tuttavia
vivo, ed opprimeva quel sacro luogo.
<i>Giovanni XII</i> papa cominciò ad abborrirlo,
<i>sicut et suus pater</i>, cioè <i>Alberico</i>
patrizio. E nol lasciando tornare al governo
del monistero, creò in sua vece
abbate di Farfa un certo <i>Adamo</i>, oriundo
della città di Lucca, se pure non vuol
dire di Lucania. Ma perchè in questi
tempi per la maggior parte i monisteri di
Italia, seminarii una volta di virtù, erano
divenuti sentine di vizii, esso Adamo
ben tosto si scoprì non da meno del suddetto
Campone. <i>Pro publico autem stupri
scelere, in quo detentus est a militibus papae
Johannis, et marchionis Theobaldi,
qui tunc Sabinensibus praeerat.</i> Per esimersi
dal gastigo gli convenne alienar
due corti ed altri fondi spettanti a quel
monistero. Lupo protospata <span class="fnote">[Lupus Protospata, Chron.]</span> all'anno
955 notò che Mariano generale dei
Greci venne in Puglia. Sotto quest'anno
poi, oppur nel seguente, l'autore della
Cronica arabica <span class="fnote">[Chron. Arabic., P. II, tom. 1 Rer. Ital.]</span> della Sicilia lasciò
scritto che Assano saraceno, signore di
quell'isola, <i>transfretavit et ivit obviam
fratri suo Ammar. Et fugit coram eo Marianus
Strategus, abducta tamen navi e
navibus Moslemiorum.</i> Aggiugne appresso
che quell'armata navale di Mori, nel tornare
di settembre in Sicilia, andò tutta a
male, e fu d'uopo farne una di nuova.
Circa questi tempi <i>Attone</i> vescovo di Vercelli,
grande ornamento di quella chiesa
per la sua letteratura e pietà, diede fuori
il suo trattato <i>De pressuris Ecclesiae</i>, dove
espone il mal trattamento che si facea
dei vescovi, con permettere a tutti di accusarli,
<span class="pagenum" id="Page_1142">[1142]</span>
con esigere da essi che in mancanza
di pruove prendessero il giuramento,
ed accettassero il duello da farsi
con qualche loro campione. Riconosce per
canoniche e come vegnenti da Dio le elezioni
de' vescovi fatte dal clero e popolo.
Ma i principi poco timorati di Dio, sprezzando
queste regole, volevano che la lor
volontà prevalesse in eleggere i sacri pastori.
E quali mai? Si rifiutavano i meritevoli
eletti, e conveniva prendere i
prediletti da loro, ancorchè indegni, non
considerando essi il merito del sapere e
della bontà de' costumi, ma solamente le
ricchezze, il parentado e i servigii. E se
non vendevano le chiese per denaro, le
davano nondimeno in pagamento della
servitù prestata da essi, o dai lor parenti
alla corte. Però si vedevano fanciulli
alzati al vescovato, e si obbligava
il popolo a dar testimonianze favorevoli
a questi sbarbatelli, che appena avevano
imparato a memoria qualche articolo
della fede, per potere rispondere, benchè
tremando, all'esame: il quale era tuttavia
in uso piuttosto per formalità, che per
chiarire la scienza d'essi. Ed ecco qual
fosse in questi tempi lo stato miserabile
delle chiese d'Italia.
</p>

<hr />
</div>

<div class="chapter">
<h2 class="hidden" id="DCCCCLIX">DCCCCLIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLIX</span>. Indiz. <span class="scp">II</span>.</td>
  </tr>
  <tr>
    <td><span class="smcap">Giovanni</span> XII papa 4.</td>
  </tr>
  <tr>
    <td><span class="smcap">Berengario</span> re d'Italia 10.</td>
  </tr>
  <tr>
    <td><span class="smcap">Adalberto</span> re d'Italia 10.</td>
  </tr>
</table>

<p>
Era assai vecchio <i>Pietro Candiano III</i>
doge di Venezia; a questa malattia si
aggiunse la grave afflizione provata per
la ribellione di <i>Pietro</i> suo figliuolo, che
servì ad affrettargli la partenza da questo
mondo <span class="fnote">[Dandul., in Chron., tom. 12 Rer. Ital.]</span>. Non fu egli sì presto morto,
che raunato il gran consiglio del popolo,
dove intervennero anche i vescovi
ed abbati, tutti deliberarono di voler per
loro doge quel medesimo <i>Pietro IV</i> che
essi prima aveano giurato di non ammettere
al loro governo. Però a gara con
quasi trecento barche se n'andarono a
<span class="pagenum" id="Page_1143">[1143]</span>
Ravenna a levarlo, e pomposamente ricondottolo
a Venezia, di nuovo il crearono
doge. Accadde probabilmente in questo
anno un fatto, di cui ci ha conservata
una breve memoria l'Anonimo salernitano <span class="fnote">[Anonymus Salern., P. II. tom. 2 Rer. Ital.]</span>.
Cioè che <i>Giovanni XII</i> papa, il
quale comandava tanto in temporale che
spirituale in Roma, ebbe delle dissensioni
con <i>Pandolfo</i> e <i>Landolfo II</i> principi
di Benevento e di Capua, ch'esso istorico
chiama figliuoli di <i>Landolfo I</i>, ma con
errore, perchè <i>Pandolfo</i> fu figliuolo e non
fratello di <i>Landolfo II</i>, il quale fin dall'anno
943 l'avea dichiarato collega nel
principato. Ora papa Giovanni <i>dum esset
adolescens, atque vitiis deditus, undique
hostium gentes congregari jussit in unum,
et non tantum romanum exercitum, sed
et tuscos spoletinosque in suum suffragium
conduxit</i>. Nè i popoli di Spoleti,
nè quei della Toscana erano allora sudditi
del papa, e però gli dovette egli trar
seco in lega. A questo avviso Landolfo
principe di Benevento mise in armi tutti
i suoi Capuani, ed incontanente spedì a
Salerno, pregando <i>Gisolfo</i> principe di
quella terra di accorrere in aiuto suo.
Venne Gisolfo con fiorito esercito e gran
salmeria. Non ci volle di più per fare abortire
tutti i disegni di papa Giovanni; perciocchè
<i>dum Romani, Spoletinique et Tusci
adventum principis Gisulfi reperissent,
magno metu percussi, suos repetunt fines</i>.
Aggiugne il medesimo storico, che da lì
a qualche tempo papa Giovanni per suoi
ambasciatori fece intendere a Gisolfo
suddetto di voler contraere lega con lui.
Venne Gisolfo da Salerno a Terracina,
conducendo seco un nobilissimo corteggio,
e colà portatosi anche il papa, stabilirono
tra loro la desiderata lega. In somma
dice questo scrittore salernitano, essere
stato in tanto credito Gisolfo principe
di Salerno, che tanto i Greci che i
Saraceni, Franzesi e Sassoni si studiavano
di averlo per amico, e niuno si attentava
a toccare gli stati di lui. Ho io data
<span class="pagenum" id="Page_1144">[1144]</span>
alla luce <span class="fnote">[Antiquit. Italic., Dissert. XXVIII.]</span> una donazione da lui fatta
alla chiesa di san Massimo, fondata in
Salerno <i>a domino Guaiferio principe bisavio
nostro</i>, come egli dice. Lo strumento
fu scritto <i>in anno vigesimo quinto principatus
nostri de mense aprilis, Indictione
II</i>, cioè nell'anno presente, se quelle
note furono ben copiate. Leggesi parimente
nelle Antichità italiche <span class="fnote">[Ibid., Dissert. II.]</span> un diploma
dei re Berengario e Adalberto, dato <i>VIII
kalendas novembris, anno Incarnationis
Domini DCCCCLVIII, regni vero domnorum
Berengarii atque Adalberti piissimorum
regum VIIII, Indictione III. Actum
Papiae.</i> Anche questo documento appartiene
all'anno presente. Non si sa già
a quale sia precisamente da riferire una
lettera scritta dal soprallodato <i>Attone</i>, ossia
<i>Azzo</i> vescovo di Vercelli in questi
tempi, personaggio di sacra letteratura
ornatissimo, come dimostrano l'opere
sue date alla luce dal padre Dachery <span class="fnote">[Atto Vercellensis, Epist. 11, in Spicileg.
Dachery.]</span>,
e tanto più degno di stima, quanto più
era comune allora l'ignoranza in Italia.
Tutti si lamentavano, ma specialmente i
vescovi, dell'aspro governo del re Berengario,
e si può credere che studiassero
le maniere di sgravarsene. Ora Berengario,
a cui non mancavano spie, per
assicurarsi della fedeltà d'essi prelati,
volle obbligarli a dargli degli ostaggi. Sopra
ciò Attone scrisse ai vescovi suoi
confratelli (giacchè non era loro permesso
di raunarsi), per udire il loro sentimento
intorno a questa novità. Egli intanto
giudiziosamente propone il suo con
riconoscere l'obbligo della fedeltà dovuto
a' suoi sovrani, ma con sostenere che
non si dee far quello che non hanno fatto
i predecessori; nè essere giusto l'esporre
gli ostaggi a' pericoli della vita, perchè i
vescovi se non si trattenessero per timore
di Dio dal mancare al loro dovere,
molto men se ne guarderebbero per timore
di nuocere agli ostaggi. Nel catalogo
<span class="pagenum" id="Page_1145">[1145]</span>
dei duchi di Spoleti, posto davanti
alla Cronaca di Farfa, <span class="fnote">[Chron. Farfens., P. II, tom. 2 Rer. Ital.]</span> prima dell'anno
960 si vede menzionato <i>Trasmundus
dux</i>, il quale si può credere succeduto in
quel ducato dopo la morte o per altra
mancanza di <i>Teboaldo duca</i> e marchese
di quella contrada. All'anno 981 noi
troveremo creato duca e marchese di
Spoleti e Camerino un <i>Trasmondo</i>, senza
potersi chiarire se sieno diverse persone,
e forse l'un figliuolo dell'altro, o se pure
fuor di sito avesse il Cronista farfense
parlato di un Trasmondo duca verso
questi tempi.
</p>

<hr />
</div>

<div class="chapter">
<h2 class="hidden" id="DCCCCLX">DCCCCLX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLX</span>. Indizione <span class="scp">III</span>.</td>
  </tr>
  <tr>
    <td><span class="smcap">Giovanni</span> XII papa 5.</td>
  </tr>
  <tr>
    <td><span class="smcap">Berengario</span> II re d'Italia 11.</td>
  </tr>
  <tr>
    <td><span class="smcap">Adalberto</span> re d'Italia 11.</td>
  </tr>
</table>

<p>
Non ha la storia d'Italia autore alcuno
da cui si possa ricavare in che
consistessero gli aggravii fatti dal re Berengario
a quasi tutti i principi d'Italia,
ed in particolare al romano pontefice.
Ch'egli ne facesse, e molti ed intollerabili,
si può argomentare da quanto lasciarono
scritto gli antichi storici, fra i
quali Liutprando, dove racconta <span class="fnote">[Liutprandus, Hist., lib. 6, cap. 6.]</span>, che
<i>regnantibus, immo saevientibus in Italiam,
et, ut verius fateamur, tyrannidem exercentibus
Berengario atque Adelberto, Giovanni XII</i>
papa spedì per i suoi legati ad
<i>Ottone</i> il grande re di Germania <i>Giovanni
cardinal</i> diacono ed Azzone notaio,
oppure archivista, con pregarlo che per
amore di Dio e dei santi apostoli Pietro
e Paolo volesse liberar lui e la santa
Chiesa romana dalle griffe di questi due
re, e rimetterla nella sua primiera libertà.
Dietro ai legati pontificii arrivò
in Sassonia <i>Gualberto</i> arcivescovo di
Milano, che appena vivo s'era potuto
sottrarre alla rabbia di Berengario e
Adalberto, protestando di non poter più
sofferire la loro crudeltà, e molto men
quella di <i>Willa</i> ossia <i>Guilla</i> moglie di Berengario,
<span class="pagenum" id="Page_1146">[1146]</span>
che contro le leggi ecclesiastiche
volea sostenere come arcivescovo di
Milano <i>Manasse</i> arcivescovo d'Arles, il
quale altronde si sa che seguitava tuttavia
ad intitolarsi arcivescovo di Milano.
In oltre sopraggiunse <i>Gualdone vescovo</i>
di Como, e non già di Cuma, come si
pensò il padre Pagi, lamentandosi anch'egli
di varie oppressioni a lui fatte
dai due re suddetti e dalla regina Willa.
Aggiugne Liutprando: <i>Venerunt et nonnulli
alterius ordinis ex Italia viri, quos
inter illustris marchio Otbertus cum apostolicis
cucurrerat nuntiis, a sanctissimo
Othone tunc rege, ut dixi, nunc augusto
Caesare, consilium, auxiliumque expetens</i>.
Lo stesso abbiamo dal Continuatore
di Reginone <span class="fnote">[Continuator Rheginonis, in Chronico.]</span>, le cui parole, rapportate
ancora dall'Annalista Sassone <span class="fnote">[Annalista Saxo.]</span>,
sono le seguenti sotto quest'anno: <i>Legati
quoque ab apostolica Sede veniunt
Johannes diaconus, et Azo scriniarius,
vocantes regem ad defendendum Italiam
et romanam rempublicam a tyrannide
Berengarii. Waltbertus etiam archiepiscopus
mediolanensis, et Waldo cumanus
episcopus, et Opertus marchio, Berengarium
fugientes, in Saxonia regem adeunt.
Sed et reliqui paene omnes Italiae comites
et episcopi, literis eum autem legatis, ut ad
se liberandos veniat, exposcunt.</i> Convien
qui por mente a questo <i>Oberto</i> marchese,
indubitato ascendente della real casa d'Este,
che mireremo anche diramata nella
real casa di Brunsvich dominante in Germania
e nella gran Bretagna. Noi vedemmo
questo principe nell'anno 951, caro
al re Berengario, e suo confidente. Ma
Berengario, facile a farsi dei nemici, era
anche più facile a perdere gli amici. Non
potendo più il marchese reggere alle
aspre ed ingiuste maniere di lui, ricorse
anch'egli al re Ottone. Siccome si dimostrerà,
questo marchese <i>Oberto</i> non
è già lo stesso che <i>Uberto</i> figliuolo bastardo
del re Ugo, e marchese di Toscana,
del quale Uberto non parlano più
<span class="pagenum" id="Page_1147">[1147]</span>
da qui innanzi le carte antiche di Lucca.
Noi troveremo il nostro <i>Oberto</i> sotto
Ottone il grande, uno de' primi personaggi
nella sua corte e di tutta l'Italia;
laddove <i>Uberto</i> marchese di Toscana
fu da esso Ottone cacciato in esilio.
</p>

<p>
Se mi vien chiesto di qual marca
avesse allora il governo il suddetto <i>Oberto</i>,
non so rispondere, per mancanza di
lumi. So bene (e lo vedremo andando
innanzi) ch'egli, mancato di vita circa
l'anno 975, lasciò dopo di sè due figliuoli,
cioè <i>Adalberto</i> ed <i>Oberto II</i>, amendue
marchesi. E questo <i>Adalberto</i>, siccome
costa da uno strumento lucchese, citato
dal Fiorentini <span class="fnote">[Fiorentini, Memor. di Matilde, lib. 4.]</span>, e da me poi pubblicato
nelle Antichità estensi <span class="fnote">[Antichità Estensi P. I, cap. 21.]</span> vien chiamato
<i>Adalbertus marchio, filio bonae memoriae
Obberti, et nepos bonae memoriae
Adalberti, qui fuit similiter marchio</i>. Sicchè
padre di questo <i>Oberto</i>, chiamato
<i>illustre marchese</i> da Liutprando, fu un
altro <i>marchese Adalberto</i>; e però, secondo
i miei conti e per le osservazioni già
addotte in essa opera, concorrono fortissime
conietture a farci credere il padre
d'esso Oberto discendente da uno dei
due <i>Adalberti</i> duchi e marchesi di Toscana,
o per via di <i>Bonifazio</i> figliuolo di
<i>Adalberto I</i>, o per quella di <i>Guido</i> o di
<i>Lamberto</i> figliuoli di <i>Adalberto II</i> duchi
anch'essi di Toscana. Sotto i re Ugo e
Lottario fu perseguitata e depressa la
prosapia d'essi Adalberti; ma sotto Berengario,
e maggiormente poi sotto Ottone
il Grande, si rialzò nella persona
del mentovato marchese <i>Oberto</i>, con durar
tuttavia per misericordia di Dio nelle
nobilissime due case regnanti che
testè ho accennato. Ora tornando ad
Ottone I re di Germania, dovette ben
parergli saporito l'invito a lui fatto da
tanti principi di acquistare non solamente
il regno d'Italia, ma anche la corona
dell'imperio romano; e però in questo
anno egli accudì alle provvisioni necessarie
<span class="pagenum" id="Page_1148">[1148]</span>
per calare con forza e decoro in
Italia nell'anno vegnente. Truovasi una
donazione fatta dal re Berengario alla
regina <i>Willa</i> ossia <i>Guilla</i> sua moglie <span class="fnote">[Antiquit. Ital., Dissertat. XIX.]</span>,
<i>interventu ac petitione Widonis
marchionis, nostrique dilecti filii</i>. Fu
dato quel diploma <i>octavo die kalendas
novembris anno dominicae Incarnationis
DCCCCLX, Indictione quarta regni
vero domnorum Berengarii, et Adalberti
regum decimo. Actum vero Papiae.</i> Sotto
questo medesimo anno racconta il Dandolo <span class="fnote">[Dandul., in Chron., tom. 12 Rer. Ital.]</span>
che <i>Pietro Candiano IV</i> doge
di Venezia, insieme con <i>Buono patriarca</i>
di Grado, con <i>Pietro vescovo</i> di Olivola,
ossia di Venezia stessa, con <i>Giovanni vescovo</i>
di Torcello, e con gli altri vescovi,
clero e popolo, rinnovò il decreto già
fatto da <i>Orso I</i> doge, di non far da lì
innanzi mercatanzia degli servi ossia
degli schiavi cristiani. Cioè da gran tempo
costumavano i mercatanti veneziani
di comperare dai corsari schiavoni o
ungheri, dei poveri cristiani fatti schiavi,
e poi li rivendevano ai Saraceni o ad
altre nazioni pagane. Circa l'anno 877
fu proibito questo infame traffico dai
dogi e dal clero e popolo di Venezia
con pene temporali e spirituali. Ci fu bisogno
ancora in quest'anno di rinnovar
lo stesso divieto, con proibire nel medesimo
tempo il portar lettere d'Italiani,
o di Tedeschi ai Greci, o al loro imperadore,
ad istanza forse del re Berengario,
a cui non doveano piacere simili
intelligenze. Donizone <span class="fnote">[Donizo, in Vita Mathild., lib. 1, cap. 1.]</span>, oltre all'assedio
di Canossa fatto dal re Berengario,
o sciolto nell'anno 946, ne racconta un
altro succeduto dipoi, od intrapreso dal
<i>re Adalberto</i>, ma con imbrogliare i tempi,
perchè scrive essere venuto in Italia Litolfo
figliuolo del re Ottone, per le cui
forze restò libera Canossa. Ucciso poi,
com'egli vuole, Litolfo in una battaglia,
<i>Alberto Azzo</i> signore di quella rocca scrisse
immediatamente al re Ottone che
<span class="pagenum" id="Page_1149">[1149]</span>
scendesse in Italia, perchè questa sarebbe
sua: e che Ottone
</p>

<div class="poem">
<p><i>. . . . . . confestim multos secum inde revexit</i></p>
<p><i>Italiam secum, quem pacifice petierunt</i></p>
<p><i>Cuncti Lombardi, sibi dantes oppida gratis.</i></p>
</div>

<p>
Questo secondo assedio, secondo lui,
durò <i>tempora per bina, ternos mensesque</i>,
cioè, se so ben intendere, due anni e tre
mesi. Conosce il lettore che v'ha degli
sbagli nella narrativa di Donizone. Ma
posto che sussista il suddetto secondo
assedio, ed assedio anch'esso ben lungo,
parrebbe che dovessimo crederlo incominciato
nell'anno 959, e terminato nell'anno
961, allorchè un gran temporale
venne dalla Germania in Italia.
</p>

<hr />
</div>

<div class="chapter">
<h2 class="hidden" id="DCCCCLXI">DCCCCLXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXI</span>. Indiz. <span class="scp">IV</span>.</td>
  </tr>
  <tr>
    <td><span class="smcap">Giovanni</span> XII papa 6.</td>
  </tr>
  <tr>
    <td><span class="smcap">Berengario</span> II re d'Italia 12.</td>
  </tr>
  <tr>
    <td><span class="smcap">Adalberto</span> re d'Italia 12.</td>
  </tr>
</table>

<p>
Quando sia originale, come sembrò
a me, un diploma <span class="fnote">[Antiq. Ital., Dissert. LXV.]</span> dei re <i>Berengario</i>
e <i>Adalberto</i>, conceduto a <i>Martino abbate</i>
della Vangadizza presso all'Adigetto,
dove io osservai tuttavia il sigillo di cera
col nome di quei re, noi troviamo essi
regnanti in Verona sul fine di maggio del
presente anno. Fu dato quel diploma
<i>tertio kalendas junias, anno Incarnationis
Domini DCCCCLXI, regni vero domni Berengarii,
atque Adalberti piissimorum regum
XI, Indictione IV. Actum Veronae.</i>
Quel che è più, essendo stato questo diploma
<i>interventu ac petitione Ugonis marchionis
Thusciae</i>, noi vegniamo a conoscere
che <i>Uberto marchese di Toscana</i>, o
avea pagato il debito della natura <span class="fnote">[Antichità Estensi, P. I, cap. 15.]</span>, o,
come vogliono alcuni, era fuori d'Italia
cacciato in esilio; e che <i>Ugo</i> suo figliuolo,
il quale poi riuscì uno de' principi famosi
d'Italia, era succeduto a lui nel possesso e
governo della Toscana; ed avere san Pier
Damiano imbrogliata, siccome vedremo,
co' suoi racconti la storia della Toscana.
<span class="pagenum" id="Page_1150">[1150]</span>
Vien anche rapportata dall'Ughelli <span class="fnote">[Ughell., Ital. Sacr., tom. 4, in Episcop.
Vercellens.]</span> la
fondazione del monistero di Grassano
nella diocesi di Vercelli fatta da <i>Aledramo
marchese</i>, figliuolo di <i>Guglielmo conte</i>, e
da <i>Gerberga</i> figliuola del re Berengario.
Questi vien creduto il primo marchese
del Monferrato, da cui derivò la schiatta
di que' principi sì celebri, siccome vedremo
nella storia de' secoli susseguenti.
Quello strumento ha queste note: <i>Berengarius
et Adalbertus ejus filius, gratia Dei
reges, anno eorum, Deo propitio, undecimo,
mense augusti, Indictione quarta</i>, cioè
nell'anno presente, nel cui mese di agosto
troviamo tuttavia dominanti questi
due re. Vedesi anche appresso il Guichenon <span class="fnote">[Guichenon, Bibliothec. Sebus., Centur. I,
num. 83.]</span>
un diploma di Ugo e Lottario re
d'Italia, che nell'anno 938 donano <i>Aledramo
comiti quamdam cortem, quae
Forum nuncupatur, sitam super fluvium
Tanar</i>. Si può tenere per lo stesso
Aledramo che con titolo di marchese
comparisce da lì innanzi. Intanto stava
forte a cuore al re Ottone la spedizion
d'Italia; ma prima d'intraprenderla volle
assicurar la corona della Germania
in capo ad <i>Ottone</i> primogenito suo. Adunata
dunque in Vormazia la dieta generale
del regno, fu con unanime consenso
de' baroni e del popolo eletto re di Germania,
e coronato <i>Ottone II</i> suo figliuolo <span class="fnote">[Continuator Rheginonis, in Chronico. Hermannus
Contract, in Chron. Annalista Saxo, in Chron.]</span>.
Ciò fatto, e raccomandato a <i>Guglielmo
arcivescovo</i> di Magonza, suo fratello,
esso figliuolo, ch'era allora in età di sette
anni, tornò Ottone il Grande in Sassonia,
e dopo aver dato buon ordine agli affari,
per la Baviera e per la valle di Trento
calò coll'esercito suo in Italia, <i>ubi omnes
paene comites et episcopos obvios habuit,
et, ut decuit, ab eis honorifice susceptus,
potestative, et absque ulla resistentia Papiam
intravit</i>. Trovò quivi distrutto da
Berengario il palazzo dei re, forse per un
pazzo gastigo dato da lui ai cittadini, ed
<span class="pagenum" id="Page_1151">[1151]</span>
ordinò che si rifacesse. Intanto Berengario
e Willa sua moglie e i lor figliuoli si chiusero
in varie fortezze, senza osar di comparire
coll'armi in campagna per opporsi
ai felici progressi del re germanico.
</p>

<p>
Si può molto bene accordar questa
relazione con ciò che l'Anonimo Salernitano <span class="fnote">[Anonymus Salernit., P. I, tom. 2 Rer. Ital.,
pag. 299.]</span>
lasciò scritto, dicendo che il re
Adalberto <i>cum magno apparatu, populoque
nimis valido Clusas venit</i>, cioè alla
Chiusa nella valle dell'Adige, <i>quatenus
cum Ottone certamen iniret. Feruntque
plurimi, ut sexaginta millia pugnatorum
cum rege Adelverto fuissent.</i> Stette ivi
questo esercito un dì e una notte, senza
che udissero avvicinarsi il nemico; quand'eccoti
molti di que' conti, cioè de' governatori
delle città, dissero fuor dei denti
ad Adalberto che il pregavano di portarsi
a Pavia per fare intendere al re
Berengario suo padre di cedere ad esso
Adalberto il governo del regno, perchè
loro intenzione era di non istar più sotto
il comando di lui. Se acconsentiva,
erano pronti a combattere con tutte le
lor forze contra chi veniva in Italia per
torgli il regno, se no, si sarebbono dati
al re di Germania, siccome risoluti di
non più sopportare la crudeltà di Berengario;
e di sua moglie. Andò Adalberto;
trovò il padre disposto alla rinunzia; ma
Willa sua madre, femmina delle più perverse
e triste che sieno mai state create
al mondo, non si volle lasciar in alcuna
maniera smuovere, e disturbò l'affare.
Portata da Adalberto la risposta ai conti,
ciò servì ad accrescere la loro collera;
e però all'istante partendosi da lui
colle lor genti, se ne tornarono cadauno
alla sua città. Di qui è che senza contrasto
alcuno entrò il re Ottone in Italia, e
a dirittura passato a Pavia, vi trovò spalancate
le porte. Non tardò la maggior
parte de' principi e delle città d'Italia ad
eleggere e a riconoscere per suo signore
il re Ottone nella dieta tenuta a questo
<span class="pagenum" id="Page_1152">[1152]</span>
fine in Milano. Landolfo seniore <span class="fnote">[Landulf. Senior., Hist. Mediol., lib. 2, cap. 16,
tom. 4 Rer. Ital.]</span> storico
milanese del secolo susseguente così
ne scrive: <i>Otto ab omnibus in regnum
cum triumphis Mediolani electus, sublimatus
est</i>. Seguita poi a descrivere la
coronazione fatta nella basilica ambrosiana
di Milano, con queste parole: <i>Walperto</i>
(arcivescovo) <i>mysteria divina celebrante,
multis episcopis circumstantibus,
rex omnia regalia, lanceam, in qua clavus
Domini habebatur, et ensem regalem, bipennem,
baltheum, clamydem imperialem,
omnesque regias vestes super altare beati
Ambrosii deposuit, perficientibus atque celebrantibus
clericis, omnibusque ambrosianis
ordinibus divinarum solemnitatum
mysteriis, Walpertus magnanimus archiepiscopus,
omnibus regalibus indumentis
cum manipulo subdiaconi</i> (si osservi l'antichità
di questo rito) <i>corona superimposita</i>
(cioè la corona del ferro, in cui non
dovea sapere Landolfo, come sanno oggidì
quei di Monza, che v'era innestato
un chiodo del Signore, perchè l'avrebbe
detto, come lo disse della lancia) <i>adstantibus
beati Ambrosii suffraganeis universis,
multisque ducibus atque marchionibus decentissime
et mirifice Ottonem regem collaudatum
et per omnia confirmatum, induit
atque perunxit.</i> Spedì intanto il re Ottone
a Roma <i>Attone</i> ossia <i>Azzo abbate</i> di
Fulda, con ordine di preparar gli alloggi
e tutto quanto occorreva per la sua venuta
a Roma, giacchè era d'accordo con
papa <i>Giovanni XII</i> che gli sarebbe conferita
la corona imperiale.
</p>

<p>
Da gran tempo, cioè dall'anno 823,
occupavano i Saraceni l'isola di Creta,
oggidì Candia. Venne in pensiero a <i>Romano</i>
juniore imperador de' Greci di riacquistarla,
e spedì a quella impresa <i>Niceforo
Foca</i> nell'anno precedente. Di
molte prodezze quivi fece questo generale <span class="fnote">[Leo Diaconus, Hist. apud Pag. Lupus Protospata,
in Chron.]</span>,
e finalmente nel presente anno
<span class="pagenum" id="Page_1153">[1153]</span>
gli riuscì di prendere la capitale, e di ridur
tutta l'isola alla divozione del greco
Augusto: motivo di somma consolazione
ed allegrezza, non solo ai Cristiani
d'Oriente, ma all'Italia tutta. Diversa
era ben la sorte dell'isola di Sicilia
in questi tempi. Per attestato della
Cronica arabica <span class="fnote">[Chronicon Arabicum, P. II, tom. 1 Rer. Ital.]</span>, Assano signore di
essa isola seco condusse in Africa <i>optimates
Siculorum</i> (cioè, per quanto vo io
conghietturando, i figliuoli giovanetti dei
nobili siciliani) <i>et instituit eos in religione
Amir Al-Mumenin, hoc est imperatoris fidedelium,
seu Mahometanorum, qui res eorum
auxit, et benefecit eis</i>. Dovette in questa
maniera la religion cristiana ricevere
un gran crollo in Sicilia sotto il giogo dei
Saraceni. Sul fine di maggio dell'anno
presente fece partenza da questa vita
<i>Landolfo II principe</i> di Benevento e di
Capua <span class="fnote">[Peregr., Hist. Princip. Langob. P. I, tom. 2
Rer. Ital.]</span>, con succedergli <i>Pandolfo</i> soprannominato
<i>Capodiferro</i>, già dichiarato
suo collega nel principato nell'anno 943,
e <i>Landolfo III</i>, amendue suoi figliuoli.
</p>

<hr />
</div>

<div class="chapter">
<h2 class="hidden" id="DCCCCLXII">DCCCCLXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXII</span>. Indizione <span class="scp">V</span>.</td>
  </tr>
  <tr>
    <td><span class="smcap">Giovanni</span> XII papa 7.</td>
  </tr>
  <tr>
    <td><span class="smcap">Ottone</span> I imperatore 1.</td>
  </tr>
  <tr>
    <td><span class="smcap">Ottone</span> II re d'Italia 1.</td>
  </tr>
</table>

<p>
Celebrò il <i>re Ottone</i> la festa del santo
Natale dell'anno precedente in Pavia:
e poscia si accinse al viaggio di Roma.
Leggesi presso Graziano <span class="fnote">[Gratian., Dist. LXIII, cap. 33.]</span>, negli Annali
baroniani <span class="fnote">[Baron., in Annal. Eccles.]</span> e in altri libri il giuramento
fatto da lui in favore di <i>papa
Giovanni</i> prima di passare colà. <i>Si permittente
domino</i>, dice egli, <i>Romam venero,
sanctam romanam Ecclesiam, et te rectorem
ipsius exaltabo secundum posse
meum; et numquam vitam, aut membra,
et ipsum honorem, quem habes, mea voluntate,
aut meo consilio, aut meo consensu,
aut mea exhortatione perdes. Et in
<span class="pagenum" id="Page_1154">[1154]</span>
romana urbe nullum placitum, aut ordinationem
faciam de omnibus, quae ad te,
aut ad Romanos pertinent, sine tuo consilio.
Et quidquid in nostram potestatem de
terra sancti Petri pervenerit, tibi reddam.
Et cuicumque regnum italicum commisero,
jurare faciam illum, ut adjutor tibi sit ad
defendendam terram sancti Petri secundum
suum posse.</i> Ha il padre Pagi <span class="fnote">[Pagius, ad Annal. Baron.]</span> provato
non essere stato Ottone il grande, divenuto
che fu Augusto, da meno de' suoi
predecessori, con avere acquistata la sovranità
di Roma, e lasciatone l'utile dominio
al romano pontefice. Anche di ciò
è una pruova il dirsi ch'egli in Roma
non terrà alcun placito e giudizio, nè
pubblicherà editto alcuno intorno a cose
spettanti al papa e al popolo romano,
senza ascoltare il consiglio del medesimo
papa. Accompagnato dunque dall'esercito
e da gran folla di vescovi e baroni,
precedendolo per tre giornate l'arcivescovo
di Milano <i>Gualberto</i>, s'inviò alla
volta di Roma Ottone <span class="fnote">[Liutprandus, Hist., lib. 6, cap. 6. Continuator
Reginonis, in Chronico.]</span>. Giunto colà,
fra le acclamazioni d'immenso popolo fu
con tutto onore ed amore accolto da papa
Giovanni XII. Ci è stato conservato da
Epidanno <span class="fnote">[Epidamus, in Annalibus.]</span> il giorno in cui con incomparabil
magnificenza seguì la di lui coronazione
per mano del papa, e gli fu
conferito il titolo e l'autorità d'imperadore
Augusto. <i>Ipse</i>, dice egli, <i>a papa
Octaviano benedicitur in purificatione sanctae
Mariae, die dominico.</i> Così l'imperio
romano, ch'era stato vacante fin qui
dopo la morte di <i>Berengario Augusto</i>,
passò nei re di Germania, oppure, come
alcuni vogliono, tornò ai re franchi, essendochè
la Germania tuttavia portava
il nome di Francia, e lo stesso Ottone si
intitolava re della Francia, cioè dell'orientale,
venendo la Gallia sotto nome
di Francia occidentale. In tal occasione
papa Giovanni e tutto il popolo romano,
per attestato di Liutprando, giurò sopra
<span class="pagenum" id="Page_1155">[1155]</span>
il corpo di san Pietro di non mai tenere
aderenza alcuna coi deposti re <i>Berengario</i>
e <i>Adalberto</i>. All'incontro, per asserzione
del suddetto Liutprando, o, per dir
meglio, del suo continuatore, Ottone a
papa Giovanni XII, <i>non solum propria restituit</i>,
cioè l'occupatogli dai re precedenti
d'Italia, <i>verum etiam ingentibus
gemmarum, auri, et argenti muneribus
ipsum honoravit</i>. La Cronica reicherspergense,
Teoderico da Niem, il Goldasto
ed altri rapportano alcuni decreti che si
dicono fatti in tal occasione, e dipoi, intorno
all'elezione de' papi, alle investiture
de' vescovi, e alla restituzione di
beni e diritti fatta all'imperadore. Sono
manifeste imposture de' secoli posteriori,
che non meritano d'essere confutate.
Leggesi parimente presso al cardinal Baronio,
e in altri libri, il diploma di Ottone,
confermatorio di tutti gli stati e beni
della Chiesa romana: documento nondimeno
che non va esente da varie difficoltà,
siccome ho altrove accennato <span class="fnote">[Piena Esposizione per la Controversia di
Comacchio.]</span>.
Fra l'altre cose si veggono ivi confermate
a san Pietro <i>le provincie della Venezia
e dell'Istria, e tutto il ducato spoletano
e beneventano, e la città di Napoli</i>,
per tacere d'altri paesi, che per l'addietro
non mai furono dipendenti nel
temporale dal romano pontefice; ed erano
governati da principi, vassalli degl'imperadori
d'Occidente o dei re d'Italia, oppure
degli Augusti greci, e seguitarono
ad esser tali.
</p>

<p>
Dopo il soggiorno di pochi dì in Roma,
passati in feste col romano pontefice,
e in dar buon sesto a quegli affari,
se ne tornò indietro il novello imperadore
Ottone, ed arrivato a Lucca, quivi
concedette ad <i>Uberto vescovo</i> di Parma
il comitato ossia il governo di quella
città <span class="fnote">[Ughell., Ital. Sacr., tom. 2 in Episc. Parmens.]</span>, con un diploma dato <i>III idus
martii anno dominicae Incarnationis
DCCCCLXII, anno vero imperii domni
<span class="pagenum" id="Page_1156">[1156]</span>
Ottonis serenissimi Augusti primo. Indictione
V. Actum Liviae.</i> Il nome di <i>Livia</i>
dovrebbe significar <i>Forlì</i>; ma sì abbondanti
di spropositi sono o per negligenza
dell'Ughelli, o per colpa de' copisti, o per
isbagli degli stampatori, i documenti da
lui inseriti nell'Italia sacra, che in vece
di <i>Liviae</i> credo io scritto ivi <i>Lucae</i>. Leggesi
in fatti nelle mie Antichità italiane <span class="fnote">[Antiq. Ital., Dissert. LXII.]</span>
un diploma d'esso Augusto, dato in favore
de' canoni di Lucca nello stesso
giorno, cioè <i>III idus martii anno dominicae
Incarnationis DCCCCLXII, anno vero
imperii domni Ottonis primo, Indictione V.
Actum Lucae.</i> Però per la Toscana e per
Lucca, e non già per la Romagna, se ne
tornò l'Augusto Ottone a Pavia, dove
celebrò la santa Pasqua. Ho io prodotto
un altro suo diploma <span class="fnote">[Ibidem, Dissert. LXXI.]</span> in favore di
<i>Norberto abbate</i> di san Pietro in <i>coelo
aureo</i> di Pavia, dato, a mio credere, in
quella città <i>V idus aprilis anno dominicae
Incarnationis DCCCCLXII, imperii vero
domni imperatoris Hottonis Augusti piissimi
I, Indictione V. Actum.... ie.</i>
Quivi stando, esercitò la sua liberalità
verso altre chiese del regno, e verso i
conti, marchesi ed altri baroni che s'erano
mostrati più fedeli alla sua corona,
ed attaccati al suo servigio. Gli scrittori
milanesi riferiscono dei gran beni e stati
da lui conferiti a <i>Gualberto arcivescovo</i>
di Milano e alla sua chiesa. Si può certamente
credere che molto più sfavillasse
la sua gratitudine verso chi era stato il
principal promotore dei di lui avanzamenti
in Italia. Conseguì in tal congiuntura
<i>Liutprando</i>, le cui storie ho tante
volte allegato, il vescovato di Cremona,
dopo essere stato varii anni alla corte di
Ottone in Germania, perchè o esiliato, o
perseguitato dal re Berengario. Anche
Donizone <span class="fnote">[Donizo, in vita Mathild. lib. 1, cap. 1, tom. 5
Rer. Ital.]</span> attesta che <i>Alberto Azzo</i> signore
di Canossa, a cui tante obbligazioni
avea la divenuta <i>imperadrice Adelaide</i>,
<span class="pagenum" id="Page_1157">[1157]</span>
fu ben rimunerato dall'Augusto Ottone.
Ecco le sue parole:
</p>

<div class="poem">
<p><i>Muneribus magnis Attonem ditat, et altis</i></p>
<p><i>Cui nonnullos comitatus contulit ultro.</i></p>
<p><i>Per quem regnabat, nil mirum, si peramabat.</i></p>
</div>

<p>
Ho io nelle annotazioni a questi versi,
e nelle Antichità italiane <span class="fnote">[Antiq. Ital., Dissert. VIII.]</span>, dimostrato,
come egli fu creato <i>conte</i>, cioè governatore
perpetuo di Reggio e di Modena
nello stesso tempo. Truovansi inoltre
memorie d'esser egli stato promosso a
maggior dignità, perchè ci comparisce
ornato col titolo ancora di <i>marchese</i>. E
qui specialmente ebbe principio lo straordinario
ingrandimento dei maggiori della
famosa <i>contessa Matilda</i>, di cui fu bisavolo
lo stesso <i>Adalbertus qui et Atto comes</i>.
Medesimamente fra gli altri, sui quali
sparse generosamente le grazie sue l'Augusto
Ottone, ci fu <i>Oberto</i> illustre <i>marchese</i>,
progenitor degli Estensi, cioè quel medesimo
principe che noi vedemmo all'anno
960 maltrattato dal re Berengario, e
passato in Germania ad invitare Ottone alla
conquista del regno d'Italia. Cioè fu egli
assunto all'insigne carica di <i>conte del sacro
palazzo</i>, la cui autorità non solo era
eminente nella corte dell'imperadore, ma
si stendeva anche per tutto il regno, essendo
al di lui tribunale sottoposti anche
i conti, i marchesi e duchi, cioè i principi
di quei tempi. Ne accennerò le pruove
andando innanzi.
</p>

<p>
Abbiamo poi dal Continuatore di Reginone <span class="fnote">[Continuator Reginonis, in Chron.]</span>,
le cui parole paiono copiate
dall'Annalista sassone, che mentre l'imperador
Ottone tornava da Roma a Pavia,
<i>Berengarius in quodam monte, qui
dicitur ad sanctum Leonem, plurimis undique
secum copiis attractis, se munivit</i>. La
fortezza di san Leone era ed è situata
nell'Umbria, ducato allora di Spoleti, nel
contado di monte Feltro, oggidì san Leo.
E però altri scrivono che Berengario fu
assediato in Montefeltro. <i>Et Willa in lacu
Majori, in quadam insula, quae dicitur
<span class="pagenum" id="Page_1158">[1158]</span>
ad sanctum Julium, se inclusit</i>. Ma s'inganna
questo autore, mettendo l'isola di
san Giulio nel Verbano, ossia nel lago
Maggiore. Essa è nel lago d'Orta nella
diocesi di Novara. <i>Filii vero ejus Adelbertus
et Guido huc illucque vagabantur.
Quasdam tamen munitiones cum suis
sequacibus adhuc possidebant, hoc est Grad</i>
(si dee scrivere <i>Gardam</i> nel lago Benaco,
chiamato oggidì di Garda fra Brescia e
Verona) <i>et Travallium</i> (forse valle Travaglia
nelle montagne verso il lago Maggiore)
<i>et insulam in lacu Cumano</i>: luogo
già da noi veduto per la sua fortificazione
famoso ne' tempi precedenti. La prima
applicazione del novello Augusto fu
di assediar <i>Willa</i> nell'isola di san Giulio.
Ben s'immaginava egli di trovar con
esso lei i tesori ammassati con tante estorsioni
negli anni addietro, e verisimilmente
non s'ingannò. Quasi due mesi
durò quell'assedio, e vi faticarono non
poco gli arcieri e frombolatori dell'armata.
Fu obbligata in fine Willa a rendersi.
Ebbe compassione e rispetto al di lei
sesso l'imperadore; e dopo averla, come
si può conghietturare, ben pelata, le donò
la libertà. Essa con quanta fretta potè,
andò a trovare il marito Berengario a
monte Feltro, con adoperar poi tutta per
quanto potè la feminina eloquenza, affinchè
egli non si rendesse ad Ottone. Rapporta
il cardinal Baronio <span class="fnote">[Pagius, in Annal. Eccles.]</span> una donazione
fatta da esso Augusto ai canonici
di quell'isola in rendimento di grazie a
Dio, perchè <i>quoddam castellum, videlicet
insulam sancii Julii per Berengarium regem
ab episcopatu novariensi sublatam,
nastrae subdiderit ditioni</i>. Il diploma è
dato <i>IV kalendas augusti anno dominicae
Incarnationis DCCCCLXII, anno imperii
primo, Indictione V. Actum in Villa, quae
dicitur Horta prope lacum ejusdem S. Julii.</i>
Però quell'isola non era nel lago
Maggiore. Sul fine di settembre si truova
l'imperadore in Pavia, dove <i>intuitu
amatissimae nostrae conjugis Aleyde</i> (si
dee scrivere <i>Adelheidae</i>) <i>imperatricis</i>,
<span class="pagenum" id="Page_1159">[1159]</span>
conferma a <i>Brunengo vescovo</i> d'Asti i
privilegii della sua chiesa <span class="fnote">[Ughell., Ital. Sacr., tom. 4 in Episcop.
Astens.]</span>. Il diploma
è dato <i>VIII kalendas octobris anno dominicae
Incarnationis DCCCCLXII, Indictione
VI, anno imperii serenissimi imperatoris
Othonis primo. Actum Papia civitate.</i> Fuor
dell'uso di simili documenti quivi si veggono
sottoscritti <i>Obsertus</i> (si dee scrivere
<i>Otbertus</i>) <i>sacri palatii comes</i>, cioè
<i>Oberto</i> marchese, progenitor degli Estensi,
come abbiam detto di sopra, e <i>Wido
mutinensis episcopus</i> con altri vescovi.
Questo <i>Guido</i> vescovo di Modena è quello
stesso che sotto i re Berengario e Adalberto
aveva esercitata l'eminente carica
di arcicancelliere. Conviene ben credere
ch'egli fosse uomo di gran destrezza
e maneggi, e che sapesse far giocare i
regali, e voltare mantello a tempo, perchè
seppe ottener il medesimo riguardevolissimo
posto sotto l'Augusto Ottone.
Ne fa fede lo stesso diploma, a cui si sottoscrive
<i>Autherus cancellarius ad vicem
Widonis episcopi, et archicancellarii</i>. Godeva
già questo prelato, cioè divorava la
ricchissima badia di Nonantola, posta nel
contado di Modena sotto il re Berengario,
siccome costa dalle memorie di quel
monistero, da me pubblicate altrove <span class="fnote">[Antiquit. Ital., Dissert. LXVII.]</span>.
Da che fu venuto un nuovo padrone a
comandare in Italia, non trascurò egli,
secondo gli abusi d'allora, di farsi donare
e confermare da esso la medesima badia.
Ne ho io pubblicato il diploma <span class="fnote">[Ibidem, Dissert. LXXIII.]</span>,
dato a contemplazione dell'imperadrice
<i>Adelaide Widoni sanctae mutinensis ecclesiae
venerabili episcopo, dilectoque
nostro fideli archicancellario, II nonas
octobris, anno dominicae Incarnationis
DCCCCLXII, Indictione VI, anno imperii
serenissimi Ottonis imperatoris primo. Actum
Papia civitate.</i> In essa città di Pavia
celebrò Ottone la festa del santo Natale;
e, per quanto ho io osservato altrove <span class="fnote">[Antichità Estensi, P. I, cap. 16.]</span>,
<span class="pagenum" id="Page_1160">[1160]</span>
abbiamo fondamento di credere ch'egli
facesse in quest'anno eleggere re d'Italia
<i>Ottone II</i> suo figliuolo, già eletto re
di Germania. Veggansi ancora nella storia
del monistero di Polirone alcuni documenti <span class="fnote">[Bacchini, Istoria del Monistero di Polirone,
Append.]</span>,
ne' quali vanno concordi gli
anni dell'imperio di <i>Ottone I</i>, con quei
del regno di <i>Ottone II</i>.
</p>

<hr />
</div>

<div class="chapter">
<h2 class="hidden" id="DCCCCLXIII">DCCCCLXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Giovanni</span> XII papa 8.</td>
  </tr>
  <tr>
    <td><span class="smcap">Ottone</span> I imperadore 2.</td>
  </tr>
  <tr>
    <td><span class="smcap">Ottone</span> II re d'Italia 2.</td>
  </tr>
</table>

<p>
Subito che la stagione addolcita lo
permise, e dopo aver solennizzata la santa
Pasqua in Pavia, si portò l'imperador
<i>Ottone I</i> all'assedio della rocca altissima
di san Leo nel monte Feltro, dove s'era
chiuso Berengario colla moglie, e probabilmente
si trovava bloccato da molto
tempo. Non si potea quell'inespugnabil
fortezza prendere se non col mezzo di
un blocco <span class="fnote">[Contin. Regin., in Chron. Annal. Saxo, in
Chron.]</span>; e però questo, se non prima,
certo in questi tempi fu formato assai
stretto, con prendere tutti i passi, per
i quali si potesse andare o uscir di quella
rocca. Spese ivi tutta la state Ottone,
e ne abbiamo anche le pruove in varii
diplomi conceduti da lui in quel sito.
Uno ne ho io dato alla luce <span class="fnote">[Antiq. Ital., Dissert. LXX.]</span> in favore
de' canonici di Reggio, scritto <i>V kalend.
julii anno dominicae Incarnationis
DCCCCLXIII, Indictione VI, anno vero
imperii magni Othonis imperatoris Augusti
II. Actum in Monte Feretri ad Petram
sancti Leonis.</i> Un altro parimente ne ho
dato altrove <span class="fnote">[Ibidem, Dissert. XLII.]</span>. <i>Guido</i> vescovo di Modena,
ed arcicancelliere dell'imperadore,
non dimenticò in tal congiuntura i vantaggi,
ed impetrò da esso Augusto, per
interposizione di <i>Adelaide</i> imperadrice,
tutti i beni che in qualsivoglia maniera
erano stati appartenenti <i>Widoni quondam
<span class="pagenum" id="Page_1161">[1161]</span>
marchioni, seu Conrado, qui et Cono dicitur,
filiis Berengarii, seu Willae ipsius
Berengarii uxoris, eorumque matris, tam
in comitatu motinense, seu bononiense</i>. Il
diploma <span class="fnote">[Sillingardus, in Catalogo Episcopor. Mutinens.
Ughell., Ital. Sacr., tom. 2, in Episcop. Mutinens.]</span>, tuttavia esistente col suo sigillo
di cera nell'archivio de' canonici di
Modena, fu dato <i>II idus septembris colle</i>
altre note suddette: <i>Actum in Monte Feretri
ad Petram sancti Leonis</i>. Molto prima
ancora i canonici d'Arezzo riportarono
da esso Augusto la conferma dei
lor beni e privilegii con un altro diploma
dato <i>VI idus mai. Actum in Monte Feretrano
ad sanctum Leonem.</i> Rapporta il
Guichenon <span class="fnote">[Antiquit. Italic., Dissert. XXXVI.]</span> una donazione fatta da esso
Augusto <i>Aymoni comiti</i>, creduto da lui
marchese di Susa, con queste note: <i>Data
III idus augusti, anno dominicae Incarnationis
nongentesimo sexagesimo tertio,
Indictione sexta, imperii serenissimi
Ottonis imperatoris XXVII. Actum Papiae.</i>
Non era allora in <i>Pavia</i> Ottone, nè correva
l'<i>anno XXVII</i> dell'imperio. Che dunque
s'ha da dire di quel diploma?
</p>

<p>
Ma mentre si trovava impegnato Ottone
in questo assedio, gli venne avviso
di una improvvisa mutazione seguita in
Roma. Neppur io so dire se sia di Liutprando,
oppure d'altro autore, una giunta
che si legge alle di lui storie, dove si
tratta a lungo di questo strepitoso affare.
Ora questo autore <span class="fnote">[Continuator Liutprandi, lib. 6, cap. 6.]</span> racconta, che trovandosi
sul principio di quest'anno in
Pavia Ottone Augusto, molti, che prima
per timore aveano taciuto i difetti e vizii
di papa <i>Giovanni XII</i>, ricorsero a lui
mettendogli in considerazione che a lui
toccava di provvedere al decoro della
Chiesa romana, oscurato dalle dissolutezze
e dagli scandali di questo giovane
papa, che senza freno alcuno attendeva
a sfogarsi negli adulterii, con far divenire
un postribolo il palazzo lateranese.
Aggiugnevano ancora ch'egli teneva corrispondenze
<span class="pagenum" id="Page_1162">[1162]</span>
con <i>Adalberto</i> figliuolo di Berengario,
benchè da lui prima odiato,
perchè gli recava suggezione e timore il
conoscere Ottone per principe dabbene
e rigoroso, e al contrario sperava maggior
libertà, se risorgessero Berengario
e Adalberto. Non fidandosi l'imperador
Ottone di queste relazioni, mandò alcuni
suoi confidenti a Roma per sapere il netto
di tali accuse. Trovarono essi più di
quel ch'era stato rapportato; e tornati
alla corte dell'imperadore, nulla tacquero
de' disordini che correano in Roma.
Allora l'imperadore, siccome principe
savio e ricordevole del benefizio ricevuto
di fresco, solamente rispose: <i>Puer est,
facile bonorum immutabitur exemplo virorum.
Spero, eum objurgatione honesta,
suasione liberali, facile ex illis sese emersurum
malis.</i> Gli spedì dunque alcuni dei
suoi, che amorevolmente l'ammonirono
e il pregarono di rimettersi nel buon
cammino; ed intanto <i>Papiae navem conscendit,
ac per Eridani alveum Ravennam
usque pervenit. Indeque progrediens, montem
Feretranum, quod oppidum sancti Leonis
dicitur, in quo Berengarius et Willa
erat, obsedit.</i> Colà mandò papa Giovanni
due suoi nunzii, cioè <i>Leone</i>, che fu poi
papa, e <i>Demetrio</i> nobile romano, i quali
fatta scusa degli eccessi da lui commessi,
ne promisero la correzione. Ma che gli
fosse venuta in fastidio l'ammonizione
imperiale, lo fece tosto conoscere, perchè
cominciò ad attaccar lite, quasichè Ottone
coll'assedio di Montefeltro gli volesse
occupare uno degli stati della Chiesa
romana. Al che rispondeva l'imperadore:
<i>Omnem terram sancti Petri, quae
nostrae potestati subjecta est, promisimus
reddere; atque id rei est, quod ex hac
munitione Berengarium cum omni familia
pellere nitimur. Quo enim pacto terram
hanc ei reddere possumus, si non prius
eam ex violentorum manibus erectam potestati
nostrae subdimus?</i>
</p>

<p>
Così andava prendendo piede l'incendio,
quando eccoti giugnere sicuro
avviso all'imperadore che <i>Adalberto</i>, invitato
<span class="pagenum" id="Page_1163">[1163]</span>
dal papa, era giunto a Cività Vecchia,
e di là era passato a Roma, ricevuto
con grande onore da esso pontefice
Giovanni. Allora Ottone s'avvide che era
disperato il negozio; e lasciata parte delle
sue genti al blocco di san Leo, col resto
dell'armata s'incamminò alla volta
di Roma, chiamatovi dai Romani stessi.
Il papa, al vedere avvicinarsi questa visita,
comparve armato come un san Giorgio;
ma poi stimò meglio di fuggirsene
fuor di Roma insieme con Adalberto.
Colà poi entrato l'imperadore senza opposizione,
anzi con allegrezza dei Romani,
che uscirono ad incontrarlo, si fece
prestar giuramento da tutti gli ordini di
non eleggere, nè consecrare da lì innanzi
papa alcuno senza il consentimento di
esso Augusto e del re Ottone suo figliuolo.
Dopo di che, per soddisfare alle preghiere
dei vescovi e del popolo, fu raunato
sul principio di novembre un concilio
nella basilica di san Pietro, dove
intervennero moltissimi vescovi d'Italia
e di Germania, molti cardinali e uffiziali
della Chiesa e del popolo romano, e furono
prodotte le accuse contra di papa
Giovanni XII. Due volte fu citato il papa
a comparire e a giustificarsi. Altra risposta
non diede egli, se non che aveva inteso
come si erano dietro a fare un altro
papa; e che quando mai ciò osassero,
li scomunicava tutti. Giunse il concilio a
deporre Giovanni, e in suo luogo sostituì
<i>Leone</i> protoscriniario, personaggio di conosciuta
probità, laico nondimeno: il che
era contro i canoni. Può, se vuole, il
lettore ricorrere al cardinal Baronio e a
Pietro de Marca, che con assai ragioni
ripruovano l'operato da quei vescovi, e
tengono per un conciliabolo quell'adunanza,
e per illegittimo papa <i>Leone VIII</i>,
che così si fece egli chiamare. Ma sarebbe
forse da desiderare che lo stesso
porporato Annalista non avesse, peggio
ancora che que' vescovi, screditato
l'ingresso di papa Giovanni XII nel
pontificato, fino a tenerlo per illegittimo
successore di san Pietro, con
<span class="pagenum" id="Page_1164">[1164]</span>
dire <span class="fnote">[Baron., Annal. Eccles., ad ann. 955 et 960.]</span> che egli usurpò il pontificato, e che
<i>abortivum istum tunc parturiit Romae tyrannis
vi pollens, armis omnia audens atque
subvertens, ut nullo pacto dicendus
tunc fuerit legitimus iste pontifex, in cujus
electione lex nulla sit suffragatura,
sed omnia vis et metus impleverint</i>, ec.
Più sotto ancora vien chiamato da lui
<i>Johannes assertus papa</i>. Fermossi qualche
tempo dipoi l'imperador Ottone in
Roma, e per non essere d'aggravio alla
città, mandò sotto san Leo buona parte
delle sue truppe, alquante solamente ritenendone
per guardia sua. Celebrò in
essa città il santo Natale, ed ebbe la consolazion
d'intendere che il forte castello
di Garda sul lago Benaco, ossia di Garda,
era venuto in potere de' suoi. Nè si
dee tacere che esso imperadore nell'anno
presente, prima di portarsi coll'esercito
a Roma, verso il fine di agosto andò
a Capua, dove con grande onore e magnificenza
dovette essere accolto da <i>Pandolfo
Capodiferro</i>, chiamato <i>Pandolfo</i> nei
suoi diplomi, e da <i>Landolfo III</i> fratelli,
principi di quella città e di Benevento.
Solevano da gran tempo questi principi
anteporre il loro soggiorno in Capua a
quello di Benevento: il che fu cagione
che Capua si andò a poco a poco ingrandendo,
e Benevento venne calando.
Dell'andata colà dell'imperadore ne abbiamo
le pruove in un suo diploma, con
cui conferma al monistero di san Vincenzo
di Volturno tutti i suoi beni e
privilegii <span class="fnote">[Chron. Vulturnense, P. II, tom. 1 Rer. Italic.]</span>, dato <i>XI kalendarum septembrium
anno dominicae Incarnationis
DCCCCLXIII, imperii vero domni Ottonis
piissimi imperatoris I</i> (si de scrivere <i>II</i>),
<i>Indictione VI. Actum Capua Civitate.</i> Un
altro si legge ivi dato nel medesimo giorno
e mese, ma coll'<i>Actum civitate Cumis</i>,
forse scritto invece di <i>Capua</i>, se pure in
quello stesso dì Ottone non potè giugnere
a <i>Cuma</i>. Talvolta nondimeno l'<i>actum</i>
s'è veduto diverso di tempo e di luogo
<span class="pagenum" id="Page_1165">[1165]</span>
dal <i>datum</i>. Ricavasi dalla Cronica arabica <span class="fnote">[Chron. Arab., P. II, tom. 1 Rer. Ital.]</span>
che nel mese di maggio del presente
anno Acmed, figliuolo di Assano
signore della Sicilia, raunati i suoi Mori
coi Siciliani, andò all'assedio della città
di Taormina, e talmente la strinse e bersagliò,
che nel dicembre la costrinse alla
resa, togliendola non so dire se ai Greci,
oppure ai Siciliani ribelli.
</p>

<hr />
</div>

<div class="chapter">
<h2 class="hidden" id="DCCCCLXIV">DCCCCLXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXIV</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Benedetto</span> V papa I.</td>
  </tr>
  <tr>
    <td><span class="smcap">Ottone</span> I imperadore 3.</td>
  </tr>
  <tr>
    <td><span class="smcap">Ottone</span> II re d'Italia 3.</td>
  </tr>
</table>

<p>
Dimorava tuttavia sul principio di
quest'anno in Roma l'<i>imperador Ottone</i>,
quando si scoprì una congiura preparata
contra di lui. <i>Papa Giovanni XII</i>
avvertito delle poche forze ch'esso Augusto
avea ritenuto seco in Roma, mandò
persone sotto mano, che con grandi
promesse di ricompense istigarono moltissimi
Romani a prendere l'armi contra
di lui. Tirò ancora nel suo partito non
pochi castellani del ducato romano. Già
era destinato il dì 3 di gennaio allo scoppio
della mina. Ne fu avvertito l'imperadore.
Ossia, come vuole il continuator
di Reginone <span class="fnote">[Continuator Reginonis.]</span>, che egli preoccupasse
l'insulto de' Romani, o, come vuole il
Continuator di Liutprando <span class="fnote">[Continuator Liutprandi, lib. 6, cap. 11.]</span>, ch'egli
s'opponesse così coraggiosamente coi
pochi suoi veterani soldati all'empito dei
nemici, i quali con carra aveano barricato
il ponte del Tevere, che ne fu fatta
grande strage, e più ancora di male
sarebbe seguito, se non si fosse interposto
l'eletto <i>papa Leone VIII</i>. A requisizione
sua perdonò egli ai Romani, restituì
loro gli ostaggi, e raccomandato alla
lor fede il suo papa, uscì di Roma, per
venire nelle marche di Spoleti e di Camerino,
dove intese che si trovava il già
re <i>Adalberto</i>. Intanto la rocca di san Leo
capitolò la resa. <i>Berengario</i> e <i>Willa</i> sua
<span class="pagenum" id="Page_1166">[1166]</span>
moglie presi d'ordine dell'imperadore,
furono inviati prigioni a Bamberga in
Germania. Con queste parole racconta
quel fatto Arnolfo storico milanese <span class="fnote">[Arnulf., Mediolan. Hist., tom. 4 Rer. Ital.]</span>:
<i>Berengarium ipsum, arce quadam robusta
munitum, diuturna vallans obsessione subegit,
filiis circumquaque dispersis, Widone
Adelberto, et Conone. Illum vero cum
filiabus et conjuge captum secum devexit
in Sueviam, ubi non multo post in amaritudine
animae diem clausit extremum.</i>
Maneggiavasi intanto <i>papa Giovanni</i> per
tornar in casa, e seppe così ben adescare
i Romani, che infatti l'introdussero in
città. Allora si trovò in gran pericolo il
papa dell'imperadore, cioè <i>Leone VIII</i>.
Tuttavia ebbe la fortuna di poter uscire
di Roma, ma spogliato di tutti i suoi
mobili e arredi, e si ricoverò nel campo
dell'imperadore stesso. Susseguentemente
radunato nel dì 26 di febbraio un
concilio, i cui atti si leggono presso il
cardinal Baronio <span class="fnote">[Baron., in Annal. Eccles.]</span> e nelle raccolte dei
concilii <span class="fnote">[Labbe, Concil., tom. 9.]</span>, fu dichiarato <i>Leone VIII</i> occupatore
illegittimo del trono pontifizio,
deposti i suoi ordinatori, e ridotti per
misericordia al primo lor grado gli ordinati
da questo falso pontefice. Per tali
novità e per gli giuramenti sì mal osservati
dal popolo romano, fremeva di collera
l'Augusto Ottone, e massimamente
gli trafisse il cuore l'avviso delle vendette
fatte da papa Giovanni, con far tagliare
la mano destra a <i>Giovanni cardinal</i>
diacono, e la lingua, due dita e il naso
ad Azzone primo archivista; con far
flagellare <i>Otgerio vescovo</i> di Spira, e
con altri simili sfoghi della sua collera.
<i>Multa caede primorum in urbe debacchatus</i>
vien detto da Gerberto, che fu poi papa,
nel concilio di Rems dell'anno 992.
Però si diede Ottone ad ammassar l'esercito
per tornare a Roma. Dio in questo
mentre liberò Roma e la Chiesa da
così scandaloso pontefice. Una malattia
di otto giorni il portò via, senza ch'egli
<span class="pagenum" id="Page_1167">[1167]</span>
potesse ricevere i sacramenti della Chiesa.
Dopo di che i Romani, niun caso
facendo delle promesse giurate di non
consecrare alcun papa eletto senza l'assenso
dell'imperadore, elessero e fecero
consecrar papa <i>Benedetto cardinale</i> diacono,
con giurare nello stesso tempo di
non abbandonarlo e di sostenerlo contro
la potenza dell'imperadore. Maggiormente
irritato da questo atto l'Augusto
Ottone, strinse coll'assedio Roma; la
tempestò colle petriere ed altre macchine;
e impedendo l'entrata de' viveri,
talmente l'affamò, che il popolo fu astretto
a ricorrere alla di lui misericordia,
nulla avendo servito l'essersi lo stesso
papa Benedetto affacciato alle mura per
minacciare la scomunica all'imperadore
e a tutto il di lui esercito.
</p>

<p>
Adunque nel dì 25 di giugno entrò
l'imperadore in Roma; rimise nella
sedia pontificia <i>Leone VIII</i>, fece convocare
un concilio ossia conciliabolo, dove
comparve cogli abiti pontificali anche il
nuovo papa <i>Benedetto V</i>, a cui fu chiesto
come avesse, contra il giuramento prima
prestato all'imperadore, osato di entrar
nella cattedra di san Pietro. Confessò
egli di aver peccato, ed implorò la misericordia
dell'imperadore. Ciò fatto, si
spogliò del pontificale ammanto, e consegnò
il suo pastorale a Leone VIII, che
lo fece mettere in pezzi. Fu a lui permesso
di stare nell'ordine de' diaconi,
coll'esilio in Germania. Torno a dire,
che sono invenzioni de' secoli posteriori
alcuni decreti che la Cronica reicherspergense <span class="fnote">[Chron. Reicherspergense.]</span>
ed altri han rapportati, come
emanati da questo concilio o conciliabolo,
ne' quali si trovano esorbitanti concessioni
di autorità all'imperadore sì
nello spirituale che nel temporale della
Chiesa romana. Il cardinal Baronio <span class="fnote">[Baron., in Annal. Eccles.]</span>,
il padre Pagi <span class="fnote">[Pagius, ad Annal. Baron.]</span> ed altri han saggiamente
rigettate simili imposture. Partissi dopo
<span class="pagenum" id="Page_1168">[1168]</span>
la festa di san Pietro da Roma l'imperador
Ottone per tornarsene in Lombardia <span class="fnote">[Continuator Reginonis, in Chronico. Annalista
Saxo apud Eccardum.]</span>;
ma vide nel viaggio assalito
il suo esercito da una terribil peste, la
quale fece incredibile strage non men
dei nobili che degl'ignobili. Fra gli altri
vi lasciarono la vita <i>Arrigo arcivescovo</i>
di Treveri, <i>Gervico abbate</i> di Wirtzburg,
e <i>Gotifredo duca</i> di Lorena. Alla mano
di Dio, sdegnato per le violenze usate da
Ottone in Roma, fu da molti attribuito
questo gastigo. Cessata finalmente la peste,
si ridusse l'Augusto Ottone in Lombardia,
dove pel tempo dell'autunno si
divertì colla caccia. Il cammino ch'egli
dovette tenere nel suo ritorno, fu per la
Toscana, stante d'aver egli fatta una
donazione ad un monistero in Lucca
nel dì 29 di luglio, come costa da un
suo diploma, da me divolgato <span class="fnote">[Antiq. Ital., Dissert. XIV.]</span>, <i>actum
Lucae IV kalendas augusti</i>. Riuscì in
quest'anno ad Adalberto figliuolo di Berengario
di aver nelle mani Dodone cappellano
d'esso Augusto, e di condurlo
prigione in Corsica, ma da lì a non molte
il rimise in libertà. Venne anche fatto
a <i>Gualdo</i> ossia <i>Gualdone vescovo</i> di Como
di espugnar l'isola, fortezza situata nel
lago Lario, o vogliam dire di Como, con
ismantellare poscia tutte quelle fortificazioni,
ma senza potere rimettere in
grazia dell'imperadore Azzo, che sotto
questa promessa gli avea ceduto quel
forte luogo. Vien accennato da Leone
Ostiense <span class="fnote">[Leo Ostiensis, Chron., lib. 1, cap. 4.]</span> un diploma dell'imperadore
Ottone in confermazione di tutti i privilegii
e beni dell'insigne monistero di
monte Casino; e questo si vede pubblicato
dal padre Gattola <span class="fnote">[Gattola, Hist. Abbat. Casinens.]</span> colle seguenti
note: <i>Data XII kalendas martii, anno dominicae
Incarnationis DCCCCLXIV, Indictione
VII, anno imperii magni Ottonis
imperatoris Augusti tertio. Actum in Villa
<span class="pagenum" id="Page_1169">[1169]</span>
Paterno, in comitatu pennense.</i> Di qui intendiamo
che Ottone nel febbraio dell'anno
presente dimorava tuttavia nella
marca di Camerino. E si noti il titolo di
<i>magno</i>, che non si suole ordinariamente
vedere in altri diplomi d'esso imperadore.
Come si ha dalla storia veneta del
Dandolo <span class="fnote">[Dandul., in Chronico, tom. 12 Rer. Ital.]</span>, in quest'anno <i>Pietro Candiano
IV</i> doge di Venezia spedì ad esso
imperadore Giovanni Contarino e Giovanni
Denco ossia Dente, suoi ambasciatori,
ed ottenne la conferma de' soliti patti
e privilegii del clero e popolo di Venezia.
Due placiti ho io riferito altrove <span class="fnote">[Antichità Estensi, P. I, cap. 16.]</span>, e tenuti,
in quest'anno da <i>Otberto marchese
e conte del sacro palazzo</i>, progenitor dei
principi estensi, in Pavia e in Lucca.
Cosmo della Rena ha incautamente confuso
questo principe con <i>Uberto</i> marchese
di Toscana. Vedesi esso Otberto ancora
chiamato in un di que' placiti <i>Aubertus
marchio, et comes palacii</i>; ma egli
nella sottoscrizione si chiama <i>Otbertus</i>.
<i>Uberto</i> veniva da <i>Hucbertus</i>, oppure da
<i>Humbertus</i>, nome diverso da <i>Otbertus</i>.
</p>

<hr />
</div>

<div class="chapter">
<h2 class="hidden" id="DCCCCLXV">DCCCCLXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXV</span>. Indiz. <span class="scp">VIII</span>.</td>
  </tr>
  <tr>
    <td><span class="smcap">Giovanni</span> XIII papa 1.</td>
  </tr>
  <tr>
    <td><span class="smcap">Ottone</span> I imperadore 4.</td>
  </tr>
  <tr>
    <td><span class="smcap">Ottone</span> II re d'Italia 4.</td>
  </tr>
</table>

<p>
Dopo avere l'Augusto <i>Ottone</i> celebrato
in Pavia il santo Natale dell'anno precedente,
e dato buon sesto agli affari
d'Italia, tosto s'incamminò, per attestato
del Continuatore di Reginone <span class="fnote">[Continuator Rheginonis, in Chron.]</span>, alla
volta della Germania. Gli vennero all'incontro
ai confini il re <i>Ottone II</i> e <i>Guglielmo
arcivescovo</i> di Magonza, suoi figliuoli.
Seco condusse in quelle parti lo sfortunato
papa <i>Benedetto V</i>, e il consegnò ad
<i>Adalago arcivescovo</i> di Amburgo con ordine
di ben custodirlo. Attesta Adamo
bramense <span class="fnote">[Adam Bremensis, lib. 2, cap. 6 Hist.]</span> che <i>archiepiscopus illum
magno cum honore usque ad obitum ejus
<span class="pagenum" id="Page_1170">[1170]</span>
detinuit</i>. E che a' suoi dì si diceva essere
stato questo papa uomo santo e letterato.
<i>Igitur apud nos in sancta conversatione vivens,
aliosque sancte vivere docens, quum
jam, Romanis poscentibus, a Caesare restitui
debuisset, apud Hammamburg in pace
quievit. Cujus transitus III nonas julii
contigisse describitur.</i> Abbiamo da Ditmaro <span class="fnote">[Ditmaros, in Chron. lib. 4.]</span>
che a' tempi di <i>Ottone III</i> fu riportato
a Roma il corpo d'esso papa, il
quale avea predetto di dover morire in
Amburgo, e che finattantochè non fossero
riportate a Roma l'ossa sue, sarebbe
stato quel paese desolato dai circonvicini
pagani, nè vi si godrebbe mai pace: il
che si verificò a puntino. Le parole sopra
riferite di Adamo bremense ci danno
a conoscere che prima di papa <i>Benedetto
V</i> era mancato di vita <i>Leone VIII</i>,
lasciato in Roma qual papa dall'imperadore
Ottone. Morì egli in fatti in quest'anno,
per attestato del Continuatore di
Reginone <span class="fnote">[Continuator Rheginonis, in Chronico.]</span>; e i Romani, per paura di
disgustar l'imperadore, spedirono in Sassonia
due ambasciatori, cioè <i>Azzo</i> protoarchivista,
e <i>Marino vescovo</i> di Sutri,
<i>pro instituendo quem vellet romano pontifice</i>.
In tal congiuntura dovettero fare
istanza per riavere il legittimo papa, cioè
l'esiliato <i>Benedetto V</i>. Ed aveano anche,
secondo il suddetto Adamo, indotto l'imperadore
a concederlo, ma nol permise
la morte sua, accaduta mentre s'era dietro
a questo maneggio. Però Ottone, che
li avea onorevolmente accolti, li rispedì
a Roma, e con loro accompagnò <i>Otgerio
vescovo</i> di Spira, e <i>Liuzo vescovo</i> di Cremona.
Altri non è questo <i>Liuzo</i> se non
<i>Liutprando</i> storico, tante volte nominato
di sopra, che divenuto vescovo di Cremona,
non lasciava di frequentar la corte di
Ottone, siccome personaggio di vaglia e
molto a lui caro. I nomi in questi secoli
barbari si trovano molto alterati nel
linguaggio de' popoli. <i>Conrado</i> diviniva
<i>Conone</i>; <i>Azzo</i> si mutava in <i>Attone</i>; <i>Enrico</i>
cangiavasi in <i>Enzio</i>; <i>Adelaide</i> si pronunziava
<span class="pagenum" id="Page_1171">[1171]</span>
per <i>Adela</i>, <i>Alda</i>, <i>Adeleita</i>, <i>Adelgia</i>;
<i>Cunegonda</i> si convertiva in <i>Cuniza</i>, e
simili, siccome ho io avvertito altrove <span class="fnote">[Antiquit. Ital., Dissert. XLI.]</span>.
Seguita a dire quello storico, che giunti
a Roma i suddetti ambasciatori e personaggi,
<i>tunc ab omni plebe romana Johannes
narniensis ecclesiae episcopus eligitur,
sedique apostolicae pontifex inthronizatur</i>.
L'antico rito era, che il clero e popolo
romano, dappoichè era morto e seppellito
il papa, immantinente passavano
ad eleggere il successore; ma nol consecravano
prima d'averne dato avviso
agl'imperatori, o ai loro ministri in Italia,
e ricevutone il <i>placet</i>. Troppi esempli
ne abbiam veduto in addietro. Per lo
contrario, le parole sopra riferite paiono
indicare che neppure godessero ora i
Romani la libertà dell'elezione, e che
possa esser vera la facoltà che alcuni
pretendono data od Ottone il Grande e
a' suoi successori di eleggere il papa. Ma
non è da credere che Ottone il Grande
commettesse questo atto tirannico. E noi
qui intendiamo, perchè non fu secondo il
costume immediatamente eletto il successore
di <i>Leone VIII</i>. Era tuttavia vivo
il vero papa <i>Benedetto V</i>, nè altro papa si
poteva o doveva eleggere dai Romani.
Morto quello, e tornati con tal nuova
a Roma gli ambasciatori coi vescovi suddetti,
non già dall'imperadore, nè dai
suoi ministri, <i>ma ab omni plebe romana</i>,
cioè dal clero e popolo, fu eletto <i>papa
Giovanni XIII</i>. Non passò poi l'anno
presente che questo novello pontefice,
ossia perchè trattasse con troppa altura
i baroni romani, oppure perchè non volesse
che i Romani mal avvezzi nei tempi
addietro si usurpassero la giurisdizione
a lui spettante, si tirò addosso l'odio
loro; in guisa che un dì preso dal <i>prefetto
di Roma</i> (uffizio insigne a' tempi
degli antichi imperadori, che si torna ad
udire ancora in questi) e da un certo
<i>Roffredo</i>, e cacciato di Roma, fu messo
prigione in una fortezza della Campania,
oppure mandato in esilio colà.
</p>

<p>
<span class="pagenum" id="Page_1172">[1172]</span>
</p>

<p>
Non mancarono alla Lombardia in
quest'anno altre novità. <i>Adalberto</i> figliuolo
di Berengario, per molti parziali e corrispondenti
che tuttavia conservava in
Italia, si lasciò vedere in Lombardia, e
ci dovette suscitar qualche ribellione.
Avvisatone l'imperadore, spedì <i>Burcardo
duca</i> d'Alemagna con delle soldatesche,
e con ordine di andare a trovar questo
turbatore del regno, dovunque egli fosse.
Questi, per testimonianza del Continuatore
di Reginone, <i>cum Langobardis imperatoris
fidelibus et Alemannis visum per
Padum navigavit, et illis, ubi eum audierant
esse partibus, navim applicuit</i>. In
vece di quel <i>visum per Padum</i>, che è un
errore de' copisti o degli stampatori, l'Annalista
sassone <span class="fnote">[Annalista Saxo, apud Eccardum.]</span> ha per <i>jusum et Padum</i>,
che è un altro sproposito. Si dee
scrivere <i>jusum per Padum, giù per Po</i>;
voce nei barbari tempi e infino da santo
Agostino <span class="fnote">[S. Augustinus, Tract. VIII in Epist.
S. Johann.]</span> usata. Nell'uscir dalle barche
dietro quel fiume, le truppe imperiali
furono assalite da Adalberto e da' suoi.
Ma restò estinto sul campo con alquanti
<i>Guido</i> fratello d'esso Adalberto, e il resto
diede a gambe. Adalberto anch'egli
si salvò nelle montagne, dove si tenne
ben ascoso da lì innanzi. Burcardo all'incontro
se ne tornò in Germania, e
portò all'imperadore la nuova di questa
vittoria. Fece anche rumore un altro
fatto in Lombardia. <i>Interim</i> (seguita
a dire il Continuator di Reginone <span class="fnote">[Continuator Rheginonis. Annalista Saxo.]</span>,
con cui va d'accordo l'Annalista sassone)
<i>Guido metensis episcopus vulpina
calliditate imperatori fidelem se simulans,
ipsique infideles se proditorium jactans,
legatione Adalberti fungens, in Saxonia
imperatorem aggreditur, nec tamen visu
aut allocutione ipsius participatur: cum
dedecore redire permissus, infra Alpes ultra
Curiam comprehenditur, et Saxoniam
remissus in Sclavis custodiae mancipatur.</i>
Ma ancor qui un errore corso nelle copie
<span class="pagenum" id="Page_1173">[1173]</span>
o nelle stampe di tale istoria ci ha
nascoso chi fosse questo <i>Guido</i> vescovo.
Non già egli fu <i>metensis episcopus</i>,
come ha il testo suddetto, perchè allora
<i>Adalberone</i>, oppure <i>Teodorico</i> reggeva la
chiesa di Metz; ma bensì <i>mutinensis</i> (voce
che, probabilmente abbreviata nell'originale,
non fu osservata nè intesa dal
copista, e da lui presa per quella di <i>Metensis</i>)
<i>episcopus</i>. <i>Mutinensis episcopus</i>
appunto si legge nell'Annalista sassone.
Ed è quel medesimo <i>Guido vescovo</i> di
Modena che abbiam veduto di sopra occupatore
della ricchissima badia di Nonantola,
ed <i>arcicancelliere</i> non meno sotto
i re Berengario e Adalberto, che sotto
il medesimo Ottone Augusto. Non so
già io credere ch'egli passasse in Germania
come ambasciatore di Adalberto,
perchè un uomo sì scaltro, e ministro sì
eminente dell'imperadore, non par capace
d'un salto sì fatto. Dovette egli piuttosto
tener qualche filo di corrispondenza
con Adalberto; e ciò scoperto, divenne
sospetto alla corte cesarea. Mi si rende
verisimile ch'esso si portasse colà per
far credere (non so se con verità o con
falsità) all'imperadore, che l'intelligenza
sua con Adalberto era stata per iscoprire
chi fossero i partigiani d'esso Adalberto
in Italia, e chi quei che macchinavano
ribellione contra dell'imperadore. Ma
nel cuore di Ottone prevalsero i sospetti
formati contra di lui, e massimamente
perchè forse non lungi dal distretto di
Modena s'era lasciato vedere Adalberto
allorchè si azzuffò poco dianzi con Burcardo
duca di Alemagna. Però gli negò
l'udienza, e dopo averlo licenziato, il
fece poi prendere di qua da Coira nelle
Alpi, e mandollo prigione non so in quale
fortezza. Così cessò egli d'essere arcicancelliere.
Ma noi il troviamo poscia nel
concilio di Ravenna dell'anno 967 <span class="fnote">[Labbe, Concilior., tom. 9.]</span>,
vivo e sano: segno, che se fu posto in
prigione, seppe anche uscirne, e dovette
sopravvivere sino all'anno 969, perchè
in esso la città di Modena ricevette
<span class="pagenum" id="Page_1174">[1174]</span>
un vescovo nuovo, cioè <i>Ildebrando</i>. La
carica di <i>arcicancelliere</i> vedesi da qui innanzi
esercitata da <i>Uberto vescovo</i> di
Parma.
</p>

<p>
Abbiamo da Lupo protospata sotto
questo anno <span class="fnote">[Lupus Protospata, in Chronico.]</span> che <i>introivit Manuel patricius
in Siciliam, et ibi mortuus est</i>:
cioè morì questo generale dei Greci in
una sanguinosa battaglia, ch'egli ebbe
coi Saraceni dominatori della Sicilia. Ne
fa menzione Liutprando nella descrizione
della sua ambasciata <span class="fnote">[Liutprandus, in Legation.]</span>, di cui parleremo
più abbasso, con dire che <i>Saraceni
animati ante triennium cum Manuele patricio,
Nicephori</i> (imperadore de' Greci)
<i>nepote, juxta Scyllam et Charibdi in mare
siculo bellum pararunt. Cujus immensas
copias quum prostravissent, ipsum comprehenderunt,
capiteque truncato suspenderunt.
Cujus socium et commilitonem</i>
(cioè Niceta eunuco) <i>quum caperent, quia
neutrius erat generis, occidere sunt dedignati,
sed vinctum ac longa custodia maceratum
tanti vendiderunt, quanti nec ullum
hujusmodi mortales sani capitis emerent.</i>
Più a lungo vien descritta questa funesta
avventura da Leone diacono presso
il padre Pagi <span class="fnote">[Pagius, in Crit. Baron. ad hunc annum.]</span>. Secondo lui, Niceta eunuco
patrizio comandava alla fanteria,
Manuello patrizio alla cavalleria, uomo
di caldo ingegno e di sregolato ardire.
Sbarcate che ebbero amendue in Sicilia
le lor milizie, trovaron da principio favorevole
alle lor armi la fortuna, perchè
si arrenderono le città di Siracusa, di
Termine, Taormina e Lentini. Ma usciti
di nuovo in campagna, mentre disordinati
inseguivano per luoghi disastrosi i
fuggitivi, caddero nelle imboscate de' Mori:
laonde pochi se ne contarono che non
restassero o messi a fil di spada, o fatti
schiavi. Le lor navi ancora per la maggior
parte rimasero preda de' vittoriosi
Saraceni. Di questa spedizione cotanto
sfortunata fa menzione Cedreno; ed io
vo credendo che sia la stessa che vien
<span class="pagenum" id="Page_1175">[1175]</span>
narrata nella storia saracenica di Abulphedà <span class="fnote">[Hist. Saracen. Abulphedà, P. 1, tom. 2
Rer. Ital.]</span>
sotto l'anno 961, o 962, con
dire che <i>undique romanae venere classes</i>
(erano appellati per lo più Romani i
Greci) <i>propugnandi causa; et post exitiosum
bellum vicere Muslemii, qui plusquam
viginti milia Romeorum necarunt,
cunctaque arma et illorum substantiam
devastarunt</i>. Altri autori hanno parlato di
questo fatto all'anno 964.
</p>

<hr />
</div>

<div class="chapter">
<h2 class="hidden" id="DCCCCLXVI">DCCCCLXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXVI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Giovanni</span> XIII papa 2.</td>
  </tr>
  <tr>
    <td><span class="smcap">Ottone</span> I imperadore 5.</td>
  </tr>
  <tr>
    <td><span class="smcap">Ottone</span> II re d'Italia 5.</td>
  </tr>
</table>

<p>
Era disgustato forte l'imperadore
<i>Ottone</i> contra de' Romani a cagion degli
affronti fatti a papa <i>Giovanni XIII</i>, il
quale si trovava tuttavia o confinato in
una prigione, o esiliato nella Campania.
Non si poteva scusar la ribellione, perchè
si usurpavano l'autorità temporale,
di cui erano da gran tempo giustamente
in possesso i romani pontefici; e l'ardir
loro feriva anche l'imperador loro
sovrano. Perciò Ottone determinò di
tornare in Italia per rimediare a sì fatti
disordini <span class="fnote">[Continuator Rheginonis, in Chron.]</span>, ed anche per tagliare il
cor a certe trame che <i>Adalberto</i> figliuolo
di Berengario andava tuttavia ordendo
o mantenendo in Lombardia. Ed appunto
si venne a scoprire anche in Germania
che un certo <i>Udone conte</i> di quelle
contrade, irritato contra di <i>Gualdo</i> ossia
<i>Waldone vescovo</i> di Como, perchè questi
non avesse impetrata grazia dall'imperadore
ad <i>Attone</i> ossia ad <i>Azzo</i> già
assediato nell'isola del lago di Como, si
preparava a venire in Italia con risoluzione
di cavar gli occhi al suddetto vescovo.
Aveva a questo fine intelligenza
segreta con Adalberto. Fu preso e
condannato; ma ottenne il perdono, con
giurare di non mettere mai più piede in
Italia. Dopo la metà di agosto tenne l'Augusto
<span class="pagenum" id="Page_1176">[1176]</span>
Ottone una gran dieta in Germania,
e poi per l'Alsazia e per Coira calò in
Lombardia. Portava egli seco una lista
di quei che nell'anno precedente aveano
o palesemente o segretamente abbracciato
il partito di Adalberto. Fra
essi era <i>Sigolfo vescovo</i> di Piacenza con
alcuni conti. Portatisi questi ad ossequiare
l'Augusto sovrano, fece lor mettere le
mani addosso, e li mandò prigioni oltre
a' monti, chi nella Francia orientale e chi
in Sassonia. Fece venir freddo ai Romani
la comparsa dell'imperadore in Italia,
e l'apprensione del suo rigore; e figurandosi
di acconciar le cose con poca spesa,
liberarono il papa con richiamarlo a Roma,
e chiedergli perdono delle ingiurie.
Vuole il Continuator di Reginone che
<i>Giovanni XIII</i> papa, da che venne cacciato
di Roma, stesse imprigionato in
qualche fortezza della Campania. Ma
Leone ostiense <span class="fnote">[Leo Ostiensis, in Chron., lib. 2.]</span> suppone ch'egli solamente
fosse mandato in esilio con dire:
<i>Johannes papa Roma pulsus exilio, Capuam
venit, et a memorato principe Pandulfo
rogatus, tunc primum in eadem civitate
archiepiscopatum constituit</i>. Se ciò è
vero, e se in quest'anno la chiesa di Capoa
fu eretta in arcivescovato, egli non
altro soffrì che l'esilio in Campania; oppure
messo in libertà prima di tornarsene
a Roma, andò a Capoa, dove accrebbe
l'onore a quella chiesa. Ma altri tengono
eretta Capoa in arcivescovato nell'anno
968. Ermanno Contratto <span class="fnote">[Hermannus Contract., in Chron., edition.
Paris.]</span> all'anno
969 (cioè fuor di sito) racconta
che <i>hoc tempore Rofredus comes et Petrus
praefectus cum aliis quibusdam Romanis
Johannem papam comprehensum, et in castellum
sancti Angeli retrusum, et in exsilium
demum in Campaniam missum per
decem et amplius menses affligunt; donec
Rodfredo occiso a Johanne quodam Crescentii
filio, ad suam sedem vix tamdem
relaxatus rediret</i>. Durò dunque più di
dieci mesi l'esilio di papa Giovanni, e
<span class="pagenum" id="Page_1177">[1177]</span>
verisimilmente egli ritornò alla sua sedia
nel settembre dell'anno corrente.
</p>

<p>
Verso il fine parimente di quest'anno
arrivò l'imperadore Ottone a Roma, e
quivi celebrò le feste del santo Natale.
Nota il Continuatore di Reginone <span class="fnote">[Continuator Rheginonis, in Chron.]</span> che
in questo medesimo anno <i>Berengarius
quondam Italiae rex exsul moritur et in
Babemberg regio more sepelitur</i>. <i>Willa</i> ossia
<i>Guilla</i> sua moglie, prima che il corpo
di lui fosse dato alla sepoltura, si
fece monaca in Bamberga. Due loro figliuole
nubili erano state prima con tutto
decoro messe dall'imperadore in corte
presso l'imperadrice <i>Adelaide</i>. De' due
figliuoli maschi d'esso Berengario, cioè
di <i>Adalberto</i> e di <i>Conrado</i>, che restarono
vivi e in libertà, ne parleremo anche all'anno
968. S'ingannò forte l'abbate urspergense <span class="fnote">[Urspergensis, in Chronico.]</span>,
allorchè scrisse che <i>Adalberto</i>
con Berengario suo padre fu condotto
prigione a Bamberga. Intanto non
voglio ommettere che esso Adalberto lasciò
dopo di sè un figliuolo appellato
<i>Ottone Guglielmo</i> <span class="fnote">[Sammarthani, in General. Franc. Brondellus,
in Geneal. Franc.]</span>; e che <i>Gerberga</i>
moglie d'esso Adalberto rimasta vedova,
si rimaritò con <i>Arrigo duca</i> di Borgogna.
Questi poi venuto a morte senza lasciar
figliuoli proprii, fece passare quel ducato
nel figliastro, la cui discendenza durò
anche molto tempo in insigne onore. In
un diploma di <i>Arrigo I</i> imperadore dell'anno
1014, rapportato dal Guichenon <span class="fnote">[Guichenon, Bibliot. Sebus., Centur. II, c. 39.]</span>,
egli si vede appellato <i>Ottho qui
et Wilelmus comes, filius Adalberti, nepos
Berengarii regis</i>. Poc'attenzione per altro
fu quella del Guichenon <span class="fnote">[Idem, cap. 89.]</span> medesimo,
allorchè riferì all'anno presente una
donazione che si dice fatta da <i>Ottone II</i>
imperadore a <i>Manfredo</i> marchese di Susa,
con questa data: <i>XI kalendas novembris
anno dominicae Incarnationis nongentesimo
sexagesimo sexto, Indictione I, anno
vero tertio Ottonis</i>. Nel presente anno neppur
<span class="pagenum" id="Page_1178">[1178]</span>
era nato, nè era per nascere <i>Ottone
III</i>. Nè <i>Ottone III imperare coepit anno
salutis 973</i>, come scrive esso Guichenon.
Nè l'<i>indizione prima</i> si accorda col suo
<i>anno terzo</i>. Manca eziandio il luogo del
suo dato diploma. Però quello è documento
o apocrifo, o molto informe. Era
in questi tempi re di Francia <i>Lottario</i>, ed
abbiamo da Frodoardo <span class="fnote">[Frodoardus, in Chronic. apud Du-Chesne.]</span> ch'egli nell'anno
presente <i>uxorem accepit Emmam filiam
regis quondam italici</i>, cioè di <i>Lottario re</i>
figliuolo del <i>re Ugo</i>. Essendosi rimaritata
in Ottone Augusto <i>Adelaide</i> madre di questa
principessa, è da credere che lo stesso
imperadore si adoperasse molto per
procurar così illustri nozze alla figliastra.
Il medesimo Frodoardo nella Cronica
virdunense <span class="fnote">[Idem, in Chronic. Virdunens., pag. 157.]</span> ripete lo stesso con
dire <i>Lotharius rex Francorum Emmam
Lotharii regis Italiae, et Adeleidis post
imperatricis filiam, duxit uxorem</i>.
</p>

<hr />
</div>

<div class="chapter">
<h2 class="hidden" id="DCCCCLXVII">DCCCCLXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXVII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Giovanni</span> XIII, papa 3.</td>
  </tr>
  <tr>
    <td><span class="smcap">Ottone</span> I imperadore 6.</td>
  </tr>
  <tr>
    <td><span class="smcap">Ottone</span> II imperadore 1.</td>
  </tr>
</table>

<p>
Attese sul principio di quest'anno
l'<i>imperadore Ottone</i>, stando in Roma, a
processar que' Romani che aveano sì
maltratato papa <i>Giovanni XIII</i>. Il Continuatore
di Reginone <span class="fnote">[Continuator Rheginonis, in Chron.]</span> altro non dice,
se non che <i>excepto praefecto urbis, qui
aufugerat, tredecim ex majoribus Romanis,
qui auctores expulsionis domni Johannis
papae videbantur, suspendio interire
jussit</i>: pruove, dice il padre Pagi,
del suo supremo dominio in Roma <span class="fnote">[Pagius, in Crit. Baron.]</span>,
esercitato alla guisa dei suoi predecessori.
Aggiugne il cardinal Baronio <span class="fnote">[Baron., in Annal. Eccl. ad ann. 966.]</span>, con
citare una giunta fatta ad Anastasio bibliotecario,
che Ottone mandò oltre ai
monti in esilio i <i>consoli</i>, fece impiccare
per la gola i tribuni, e cavar dal sepolcro
<span class="pagenum" id="Page_1179">[1179]</span>
il cadavero di Roffredo prefetto della
città, che fu squartato in varii pezzi. Quel
prefetto, che era succeduto a Roffredo,
posto nudo sopra un asino con un otre
in capo, fu ignominiosamente menato per
la città, frustato, e poi cacciato in prigione.
Noi non sappiam tutto l'operato
da lui; pure ne sappiam tanto, che possiam
conghietturare che la giustizia di lui
comparisse presso di molti crudeltà. Lo
stesso <i>Niceforo Foca</i> imperador de' Greci
rinfacciò a Liutprando ambasciator d'Ottone
nell'anno seguente, che esso Ottone <span class="fnote">[Liutprandus, in Legation.]</span>
<i>Romanorum alios gladio, alios suspendio
interemit, oculis alios privavit,
exsilio alios relegavit</i>. Ma Liutprando
rispose che Ottone <i>insurgentes contra, et
domnum apostolicum, quasi jurisjurandi
violatores sacrilegos, dominorum suorum
apostolicorum tortores, raptores, secundum
decreta romanorum imperatorum Justiniani,
Valentiniani, Theodosii, et ceterorum,
caecidit, jugulavit, suspendit, et
exsilio relegavit. Quae si non faceret, impius,
injustus, crudelis, tyrannus esset.</i> Ma
Carlo Magno non fece così; ed Ermanno
Contratto scrive <span class="fnote">[Hermannus Contractus, in Chronic.]</span> che Ottone <i>Romam
veniens injurias domini papae graviter in
auctoribus sceleris, partim exsiliis, partim
patibulis, variisque poenis et abominationibus
judicavit</i>. Non ha conosciuto il cardinal
Baronio, e neppur altri, fuorchè il
Sigonio, un concilio di assaissimi vescovi
italiani ed oltramontani, celebrato sul
principio di quest'anno in Roma da papa
Giovanni XIII. D'esso ci ha conservata
memoria un diploma di Ottone il Grande,
con cui vengono confermati tutti i
suoi beni e privilegii all'insigne monistero
di Subiaco. L'ho io pubblicato <span class="fnote">[Antiquit. Ital., Dissert. LXV.]</span>,
e porta queste note: <i>Data tertio idus januarias,
anno dominicae incarnationis
DCCCCLXVII, imperii vero domni Ottonis
piissimi Caesaris V, Indictione X</i>. Dice ivi
l'imperadore che <i>Giorgio abbate</i> di Subiaco
<i>venit in gremium Basilicae beati Petri
<span class="pagenum" id="Page_1180">[1180]</span>
Apostolorum principis, ubi cum domno
Johanne XIII papa, sanctae synodo pro utilitate
ejusdem ecclesiae, et venerabilium
locorum intereramus, circum sedentibus
cum ravennate archiepiscopo plurimis episcopis
ex romano territorio, atque Italiae,
et ultramontano regno, necnon praesente
capuano principe, qui et marchio Camerini
et Spoletini ducatus</i>. Si noti quest'ultima
partita, di cui parleremo fra poco.
Del suddetto concilio romano si ha anche
da intendere il Dandolo <span class="fnote">[Dandul., in Chron., tom. 12 Rer. Ital.]</span>, allorchè scrive
che <i>Pietro Candiano IV doge</i> di Venezia
nell'anno nono del suo ducato, cioè
nel presente, mandò per suoi ambasciatori
Giovanni Contareno e Giovanni Venerio
diacono <i>Johanni papae, et Ottoni
imperatori, Romae existentibus in synodo
ibi congregata</i>; e che, mostrati, i privilegii
della chiesa di Grado, fu decretato in esso
concilio ch'essa fosse chiesa patriarcale e
metropoli di tutta la Venezia. E lo stesso
Ottone le confermò i suoi privilegii con
un diploma a parte. Terminato questo
concilio, l'imperadore, secondochè s'ha
dal Continuator di Reginone <span class="fnote">[Continuator Rheginonis, in Chronico.]</span>, pel ducato
di Spoleti venne a Ravenna, dove
celebrò la Pasqua in compagnia del sommo
pontefice Giovanni XIII. <i>Actum in loco,
qui dicitur sancto Severo, ubi domnus Otto
praeerat, X kalendas madii, Indictione X</i>,
si legge in uno strumento rapportato dal
padre Bacchini <span class="fnote">[Bacchini, Ist. del Monistero di Polirone,
Append.]</span>. Quivi ancora nel mese
d'aprile tenuto fu un concilio d'assaissimi
vescovi, i cui atti, siccome ancor
quelli del concilio romano, non son giunti
fino a' dì nostri. Solamente si sa che
furono ivi fatti molti decreti <i>ad utilitatem
sanctae Ecclesiae</i>; e il Continuator di
Reginone scrive che l'imperadore <i>apostolico
Johanni urbem et terram Ravennatium,
aliaque complura, multis retro
temporibus romanis pontificibus ablata
reddidit; eumque inde Romani cum magna
laetitia remisit</i>. Cioè Ugo, Lottario
<span class="pagenum" id="Page_1181">[1181]</span>
e Berengario re d'Italia nulla aveano
lasciato godere dell'esarcato ai papi; e
lo stesso Ottone ne avea ritenuto anche
egli fin qui, oltre al sovrano, l'utile dominio.
Per quello che dirò all'anno 970,
motivo ci resta di dubitare che Ravenna
fosse restituita al papa. Tuttavia Liutprando <span class="fnote">[Liutprandus, in Legationib.]</span>
nell'anno seguente 968 rispose
al greco imperadore che l'Augusto
Ottone I <i>sanctorum Apostolorum vicariis
potestatem et honorem omnem contradidit</i>.
</p>

<p>
Ciò fatto l'imperadore andò in Toscana,
per attestato del Continuatore suddetto.
L'Annalista sassone <span class="fnote">[Annalista Saxo.]</span> aggiugne
ch'egli <i>in partes Tusciae et Lucaniae secessit</i>,
cioè nel ducato di Benevento. Certo
è ch'egli fu in Toscana nel mese di
giugno, ciò apparendo da un placito tenuto
dal <i>marchese Otberto</i> conte del sacro
palazzo, da me dato alla luce <span class="fnote">[Antichità Estensi, P. 1. cap. 16.]</span>, e
tenuto <i>locus nuncupante prope monte Vultrario,
quod est infra comitatu voloterense,
ubi domnus Hotto imperator Augustus
praeerat</i>. Il documento fu scritto <i>anno
imperii domni Hottoni imperatore Augustus,
et item Hotto filio ejus gratia Dei
rex sexto, XII die mense junii, Indictione
decima</i>. Se poscia Ottone passasse verso
Benevento, nol so dire. Abbiamo bensì
un diploma d'esso Augusto presso l'Ughelli <span class="fnote">[Ughell., Ital. Sacr., in Episcop. Benevent.,
tom. 8.]</span>,
che cel rappresenta nella stessa
città di <i>Benevento</i> nel dì 13 di febbraio
dell'anno presente, e ci dà a conoscere
ch'egli non andò a dirittura da Roma a
Ravenna. Esso privilegio fu dato in favore
della chiesa di Benevento: <i>Idibus
februarii anno dominicae Incarnationis
DCCCCLXVII, imperii vero domni Ottonis
piissimi Caesaris VI, Indictione X. Actum
in civitate Beneventi.</i> Ci conduce poi questo
medesimo atto ad intendere che <i>Pandolfo
Capodiferro e Landolfo III</i> suo fratello
già aveano riconosciuto l'alto dominio
dell'imperadore sopra i loro principati
<span class="pagenum" id="Page_1182">[1182]</span>
di Benevento e Capoa, e s'erano
dichiarati suoi vassalli, con abbandonare
i Greci. Però <i>Niceforo Foca</i> imperador
greco nell'anno seguente ebbe a dire a
<i>Liutprando vescovo</i> di Cremona e ambasciator
di Ottone <span class="fnote">[Liutprandus, in Legation.]</span>: <i>Principes autem,
capuanam scilicet, et beneventanum, sancti
nostri imperii olim servos, nunc rebelles,
servituti pristinae (Otto) tradat</i>. Ma
Pandolfo la seppe fare da buon mercatante,
perchè in ricompensa di questa
sua soggezione aveva ottenuto dall'imperadore
di esser creato anche <i>duca di Spoleti
e marchese di Camerino</i>. Fu di parere
Camillo Pellegrino <span class="fnote">[Peregrinus, Hist. Princip. Langobard.]</span> che Pandolfo solamente
nell'anno 969 conseguisse così
buon boccone. Ma ci restano documenti
sicuri, indicanti che prima anche dell'anno
presente, egli arrivò a conseguirlo.
L'abbiam poco fa veduto intervenire al
concilio romano nel dì undici di gennaio
del presente anno con i titoli di duca e
marchese. Oltre a ciò, nelle giunte da me
fatte alla Cronica casauriense <span class="fnote">[Chron. Casauriense, P. II, tom, 2 Rer. Ital.]</span> abbiamo
un bel placito, tenuto <i>in villa Mariani,
campo juris proprietatis sanctae Firmanae
ecclesiae, residente Pandulfo duce et
marchione</i>, e scritto <i>anno ab Incarnatione
Domini Jesu Christi DCCCCLXVII, et imperante
domno Ottone imperatore Augusto,
anno imperii ejus VI, mense februario, per
Indictionem X</i>. Il nome di <i>duca</i> e di <i>marchese</i>
riguarda il ducato di <i>Spoleti</i> e la
marca di <i>Camerino</i>, nella quale era compresa
la città di <i>Fermo</i>, trovandosi anche
la stessa marca talvolta appellata <i>marca
di Fermo</i>. Leggesi un altro placito nella
Cronica del Volturno <span class="fnote">[Chron. Vulturnense, P. II, tom. 1 Rer. Ital.]</span>, tenuto nell'anno
seguente <i>in territorio marsicano</i>, che
era allora parte del ducato di Spoleti, <i>ubi
sedebat domnus Pandolfus gloriosus princeps</i>
(di Benevento, oppur solamente di
Capoa), <i>dux</i> (di Spoleti) <i>et marchio</i> (di
Camerino) scritto <i>in anno ab Incarnatione
Domini nostri Jesu Christi DCCCCLXVIII,
<span class="pagenum" id="Page_1183">[1183]</span>
anno imperii magni Ottonis Augusti in anno
septimo, et Otto imperatoris filius insimul
cum eo in anno primo, et IV kalendas
septembris, Indictione undecima</i>. Di
qui ancora si scorge che Pandolfo non
aspettò l'anno 969 per acquistare i governi
di Spoleti e di Camerino. Era stato
ne' tempi del re Ugo in possesso di questi
due stati <i>Uberto</i> duca e marchese di
Toscana suo figlio bastardo. Quando egli
ne decadesse, e se per cagion del suo
esilio, oppure per la sua morte, non si
sa; e noi troviamo ben imbrogliata la
storia de' suoi ultimi anni e il tempo della
morte sua; del che ho io parlato altrove <span class="fnote">[Antichità Estensi, P. I, cap. 15.]</span>.
Quel che è certo, <i>Ugo</i> suo figliuolo
a lui succedette nel ducato della
Toscana (non so dire in qual anno preciso),
ma non già in quello di Spoleti, e
neppur della marca di Camerino, quantunque
col tempo egli arrivasse a dominar
ancora in quelle contrade. Ci vien
poi dicendo il Continuatore di Reginone <span class="fnote">[Continuator Rheginonis, in Chronico.]</span>
che tanto papa Giovanni XIII,
quanto l'imperadore scrissero lettere al
giovane re <i>Ottone II</i>, invitandolo per la
festa del santo natale a Roma.
</p>

<p>
Impiegò Ottone II alcuni mesi per
mettere in buon ordine gli affari di Germania,
al qual fine tenne anche una dieta
de' principi in Vormazia. Ed essendosi
finalmente messo in viaggio nel mese di
settembre, accompagnato da <i>Guglielmo
arcivescovo</i> di Magonza suo fratello, solennizzò
la festa di san Michele in Augusta.
E qui termina la continuazione degli
Annali di Reginone. Seguita a dire l'Annalista
sassone <span class="fnote">[Annalista Saxo, apud Eccardum.]</span> ch'esso re per la valle
di Trento calò in Italia, e trovò in Verona
l'Augusto suo padre, con cui celebrò
la festa dell'Ognissanti. Poscia passando
per Mantova, ed imbarcatisi in Po,
giunsero a Ravenna, e dopo essersi fermati
quivi per alquanto tempo, ripigliato
il viaggio, arrivarono a Roma <i>XI kalendas
januarii</i> nel dì 22 di dicembre; ma dee
<span class="pagenum" id="Page_1184">[1184]</span>
dire <i>IX kalendas</i>, cioè nel dì 24, incontrati
tre miglia fuori di Roma dai senatori
colle scuole portanti le lor croci ed
insegne, e cantanti le lodi dell'imperadore.
Si trovò papa Giovanni nelle scalinate
di san Pietro a riceverli. Nel <i>seguente
giorno</i>, cioè nella festa del santo Natale,
<i>Ottone II</i> nella basilica vaticana fu proclamato
imperadore Augusto, e ricevette
dalle mani di papa Giovanni l'unzione e
corona imperiale con gran plauso ed allegria
non meno dei Tedeschi che dei
Romani. Ditmaro <span class="fnote">[Ditmarus, in Chron., lib. 2.]</span> all'incontro scrive
che Ottone suo padre non si trovò allora
in Roma: <i>Æquivocus imperatoris junior,
Otto, quem peperit inclyta mater Adelhaidis,
in nativitate domini Romae imperator
effectus est, patre jubente, ac tunc in Campania
juxta Capuam commorante</i>. Nè si
dee tralasciare, che stando nell'aprile di
quest'anno Ottone il Grande in Ravenna <span class="fnote">[Continuator Rheginonis in Chronico.]</span>,
Niceforo Foca imperador de' Greci
gli spedì degli ambasciatori con diversi
regali, chiedendo pace ed amicizia con
lui. Furono assai onorevolmente accolti
e rispediti, forse con sole buone parole;
perchè l'imperadore covava delle pretensioni
sopra gli stati chiamati ora il regno
di Napoli. Tuttavia, sperando egli di
far meglio questo affare con inviare i suoi
ambasciatori alla corte di Costantinopoli,
scelse per tale incumbenza <i>Liutprando
vescovo</i> di Cremona, a cui non mancava
la lingua in bocca. Questi nell'anno susseguente
s'incamminò a quella volta, portando
specialmente la commission di chiedere
per moglie del cesareo figliuolo <i>Ottone
Teofania</i> figliuola di <i>Romano</i> juniore,
già imperador d'Oriente. Sotto quest'anno
scrive Lupo protospata: <span class="fnote">[Lupus Protospata, in Chronico.]</span> <i>Descendit
Otho rex et senex, pater Othonis
regis, qui pugnavit cum Bulcassimo Saracenorum
rege, et interfecit eum, et in eo
praelio perierunt quadraginta millia hominum</i>.
Ma pretende Camillo Pellegrini che
questa sì strepitosa vittoria, in tempi tali
<span class="pagenum" id="Page_1185">[1185]</span>
non conosciuta da verun altro storico,
sia narrata fuor di sito (siccome credo
io che nel gran numero di que' Saraceni
ammazzati il protospata slargasse esorbitantemente
la bocca), e s'abbia essa da
riferire all'anno 981, e a' tempi di Ottone
II Augusto. Appartiene al presente anno
un diploma <span class="fnote">[Benvenuto da S. Giorgio, Istor. del Monferrato.]</span> di Ottone I, in cui dona
molte corti ad <i>Aledramo</i> ossia <i>Aleramo
marchese</i>, il quale vien creduto che fosse
il primo marchese della marca del <i>Monferrato</i>.
Da lui poscia discese la famiglia
di quei principi che fecero risonare il suo
nome non meno in Occidente che in Oriente.
</p>

<hr />
</div>

<div class="chapter">
<h2 class="hidden" id="DCCCCLXVIII">DCCCCLXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXVIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Giovanni</span> XIII papa 4.</td>
  </tr>
  <tr>
    <td><span class="smcap">Ottone</span> I imperadore 7.</td>
  </tr>
  <tr>
    <td><span class="smcap">Ottone</span> II imperadore 2.</td>
  </tr>
</table>

<p>
Ci resta la descrizione dell'ambasciata
fatta da <i>Liutprando</i> vescovo di
Cremona a <i>Niceforo Foca</i> imperadore di
Oriente, a nome dei due <i>Ottoni</i> imperadori
d'Occidente <span class="fnote">[Liutprandus, in Legation.]</span>, ed è un pezzo stupendo
per que' secoli d'ignoranza, che
fa più che mai conoscere quanto fosse
spiritoso e lepido l'ingegno di questo vescovo.
Giunse egli nel dì 4 di giugno del
presente anno a Costantinopoli; fu mal
ricevuto, maltrattato in varie maniere a
quella corte. S'ebbe a male Niceforo
Foca che Ottone s'intitolasse <i>imperadore
de' Romani</i>, perchè, secondo lui, dovea
chiamarsi solamente <i>re</i>, pretendendo riserbato
a sè solo il titolo d'imperadore:
pretensione che saltò fuori anche a' tempi
di <i>Lodovico II</i> imperadore. Andò parimente
in furia contra di <i>papa Giovanni</i>,
il quale avea spedito anch'egli de' legati
con lettere esortatorie per le nozze proposte
con <i>Ottone II</i> chiamato <i>imperadore</i>.
Ma quel che più scottava il greco Augusto
Niceforo, a noi dipinto (non so se
<span class="pagenum" id="Page_1186">[1186]</span>
con tutta verità) da Liutprando come
uomo a cui niun vizio mancava, era
l'aver già inteso che i principi di Benevento
e di Capua, in addietro vassalli e
tributarii dei greci imperadori, si fossero
sottomessi all'imperadore Ottone; e tanto
più perchè era insorta paura che Ottone
potesse e volesse anche toglier ai
Greci gli stati dipendenti da essi in Puglia
e in Calabria. Si vede da questa relazione
che <i>Adalberto</i> e <i>Corrado</i> figliuoli
del già re Berengario, erano ricorsi alla
corte greca, e le faceano credere d'avere
in Calabria o in Puglia sette mila corrazzieri
da unire coll'armata navale che
Niceforo pensava di spedire in Italia contro
gli sforzi d'Ottone Augusto. Fra le
molte insolenze, vanti e spropositate cose
che Niceforo imperadore, o i suoi ministri
dissero a Liutprando, il più ridicolo
fu l'aver eglino preteso, che se Ottone
voleva pure per moglie del figliuolo la
regal principessa greca <i>Teofania</i>, avesse
da cedere al greco augusto l'esarcato di
Ravenna, Roma col suo ducato e il resto
del paese, cioè Benevento e Capua,
sino ai confini degli stati goduti dai Greci
in Puglia ed in Calabria. Oppure, se
cercava solo amicizia, senza trattar di
parentela, che lasciasse libera Roma,
cioè ch'egli si spogliasse del titolo e diritto
imperiale sopra di Roma. Poichè
per altro intendeva il greco imperadore
di restituire ai papi tutto quel che loro
era dovuto, purchè potesse ricuperare la
sovranità sopra di Roma, e l'antica pretesa
autorità nell'elezione dei nuovi
papi. In questo mentre avvertito l'imperadore
Ottone dell'indegno ricevimento
del suo ambasciatore in Costantinopoli,
e che Niceforo in vece di pace voleva
guerra, e dava ricovero ad Adalberto e
Corrado nemici suoi, e metteva in ordine
una flotta, per inviarla contra di lui
in Italia: vedendosi invitato al suo giuoco,
senza perdere tempo, andò a mettere
il campo sotto Bari, città allora sottoposta
ai Greci. Di questo assedio fa menzione
lo stesso Liutprando, ma con soggiugnere
<span class="pagenum" id="Page_1187">[1187]</span>
che alle sue preghiere Ottone
l'avea poi levato:
</p>

<div class="poem">
<p><i>Induperator enim Barium conscenderat Otto,</i></p>
<p><i>Caede simul, flammisque sibi loca subdere tentans</i></p>
<p><i>Sed precibus remeat romanas victor ad urbes</i></p>
<p><i>Inde meis:</i></p>
</div>

<p>
Si dovea trovar in affanni Liutprando al
veder cominciata la guerra, quand'egli
era tuttavia in mano de' Greci che poteano
voler vendicarsi sulla di lui persona.
L'Anonimo salernitano <span class="fnote">[Anonymus Salern., P. II, tom. 1 Rer. Ital.]</span> scrive che Ottone
<i>Apuliae fines venit, et valide eam
dimicavit, et civitatem Bari aliquantulum
obsedit, et quantum valuit undique constrinxit</i>.
Forse interpretando il Sigonio <span class="fnote">[Sigon., de Regno Ital. lib. 7.]</span> alcune
parole di Sigeberto storico, prese occasione
di scrivere che i principi di Benevento
e Capoa, ribellatisi ad Ottone, furono
in aiuto de' Greci, e che dipoi astretti
dalla forza tornarono all'ubbidienza
dell'imperador latino. Ma Liutprando
nella relazion della sua ambasciata, e i
placiti di Pandolfo, da me rammentati
all'anno precedente, fanno abbastanza
intendere che esso Pandolfo e Landolfo
suo fratello osservarono una buona armonia
coll'Augusto Ottone, nè punto a
lui si ribellarono in questi tempi. Cosa
operassero in congiuntura di tali turbolenze
i due figliuoli del fu re Berengario,
non apparisce. Arnolfo storico milanese
del secolo susseguente racconta <span class="fnote">[Arnulf., Hist. Mediolan., lib. 1, cap. 8, tom. 4
Rer. Ital.]</span> che
<i>Corrado</i>, si quietò, perchè <i>Gotifredo</i> creato
dipoi arcivescovo di Milano nell'anno
975, oppure Ottone II imperadore gli
dovette accordar qualche stato o pensione.
Ma <i>Adalberto</i> non volle mai ascoltare
trattato alcuno d'accordo, e finchè visse
fu in armi contro gli Ottoni Augusti. Dei
figliuoli di Berengario così scrive il suddetto
Arnolfo storico: <i>Quorum Widone
interfecto, Conone pactione quieto, Adelbertus
ceteris animosior diebus vitae
<span class="pagenum" id="Page_1188">[1188]</span>
omnibus factus est in diversa profugus</i>.
Contra di questi ebbe molta guerra il
suddetto Gotifredo arcivescovo di Milano,
siccome prelato molto fedele agl'imperadori
Ottoni.
</p>

<p>
Appartiene all'anno presente, e non
già all'antecedente, come immaginò
l'Annalista sassone, una lettera scritta
da Ottone primo Augusto ai baroni di
Germania <i>XV kalendas februarii in Campania
juxta Capuam</i>, e riferita da Witichindo <span class="fnote">[Witichindus, Annal., lib. 3. Annalista Saxo.]</span>,
in cui fa loro sapere che
aspettava gli ambasciatori del greco imperadore,
con apparenza che venissero
a chieder pace. Ma se altramente accadesse,
sperava di tor loro coll'armi la
Puglia e la Calabria. Che se poi si accordassero,
e gli concedessero la moglie
richiesta pel figliuolo, allora egli pensava
di passare colle milizie sino a <i>Frassineto</i>,
per isnidar di colà i Saraceni spagnuoli.
Pareva che, secondo la relazion
di Liutprando <span class="fnote">[Liutprand., Hist. lib. 5, cap. 5 et 7.]</span>, da noi veduta di sopra
all'anno 942, avessero i Mori abbandonato
quel sito; ma di qui si scorge
che tuttavia ne erano in possesso, e
che i lamenti dei popoli circonvicini
aveano mosso l'animo di Ottone il Grande
a liberarli da que' malandrini: il che
poi non eseguì per la guerra insorta coi
Greci, e per altri disturbi suoi. In fine
d'essa lettera scrive Ottone: <i>Filius noster
in Nativitate Domini coronam a domno
Apostolico in imperii dignitatem suscepit</i>:
parole che compruovano scritta quella
lettera nel gennaio dell'anno presente.
Nel dì primo di luglio parimente di quest'anno
diede esso imperadore in favore
del monistero di Monte Casino un diploma,
accennato da Leone Ostiense <span class="fnote">[Leo Ostiensis, Chron., lib. 2, cap. 4.]</span> e
pubblicato dal padre Gattola <span class="fnote">[Gattola, Histor. Monaster. Casinens. P. I.]</span>, con queste
note: <i>Data die kalendas julias anno
dominicae Incarnationis nongentesimo sexagesimo
septimo, imperii vero domni Ottonis
serenissimi Caesaris septimo, Indictione
<span class="pagenum" id="Page_1189">[1189]</span>
XI. Actum in Monte, ubi Staphulo Regis
dicitur</i>. <i>L'anno VII</i> di Ottone coll'<i>indizione
XI</i> chiaramente indicano l'anno
presente 968, e pure ivi si legge 967.
Altro non si può pensare, se non che o
il documento non sia autentico, e che
l'antico copista sbagliasse scrivendo <i>nongentesimo
sexagesimo septimo</i> in vece di
dire <i>octavo</i>, oppure disattentamente copiasse
il numero romano DCCCCLXVIII
tal quale forse stava notato nell'originale;
oppure che il cancelliere abbia fallato
nell'<i>anno</i>, e forse anche nel nome del
<i>luogo</i> il quale in un altro diploma, dato
da esso Augusto al monistero di San
Vincenzo del Volturno nel dì precedente
di questo medesimo anno, vien chiamato
<i>Stabulum Regis</i>. Le note di quest'altro
diploma sono <span class="fnote">[Chron. Volturn., P. I, tom. 2 Rer. Ital.]</span>: <i>Data pridie kalendas
julias, anno dominicae Incarnationis
DCCCCLXVIII, imperii vero domni
Ottonis serenissimi Caesaris septimo, Indictione
XI. Actum in Monte, ubi Stabulo
Regis dicitur.</i> Di simili sbagli commessi
nelle segreterie e cancelliere de' principi,
ne abbiamo più di un esempio; ed
io tengo un breve originale di Sisto IV papa,
scritto <i>pontificatus nostri anno tertiodecimo,
die VII aprilis MCCCCLXXXXIIII</i>,
quando ha da essere <i>MCCCCLXXXIIII</i>.
Sul fine di quest'anno tornò indietro
dalla sua ambasciata <i>Liutprando vescovo</i>
di Cremona, mal soddisfatto dei Greci, e
più del loro imperadore. Venne anche a
morte <i>Landolfo III</i> principe di Benevento
a Capoa <span class="fnote">[Peregrinus, Hist. Princip. Langob., P. I,
tom. 2 Rer. Ital.]</span>. Benchè lasciasse figliuoli,
suo fratello <i>Pandolfo Capodiferro</i> occupò
tutti gli stati dianzi da lui posseduti, con
che crebbe di molto la di lui potenza. In
questi tempi fu creato duca di Amalfi
<i>Mastaro</i> juniore, fratello del precedente
Mastari, e tenne quel governo solamente
quattro anni, come si ricava dalla Cronichetta
amalfitana, da me data alla luce <span class="fnote">[Antiquit. Ital., tom. 1, pag. 120.]</span>.
</p>

<p>
<span class="pagenum" id="Page_1190">[1190]</span>
</p>

<hr />
</div>

<div class="chapter">
<h2 class="hidden" id="DCCCCLXIX">DCCCCLXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXIX</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Giovanni</span> XIII papa 5.</td>
  </tr>
  <tr>
    <td><span class="smcap">Ottone</span> I imperadore 8.</td>
  </tr>
  <tr>
    <td><span class="smcap">Ottone</span> II imperadore 3.</td>
  </tr>
</table>

<p>
Secondo l'Annalista Sassone <span class="fnote">[Annalista Saxo, apud Eccardum.]</span>, <i>Ottone
il Grande</i>, dopo aver solennizzata la
festa del santo Natale dell'anno precedente
nella Puglia, fermossi tuttavia in
quelle parti, e celebrò la Pasqua dell'anno
presente in Calabria. Sono affatto scuri
i fatti d'esso Augusto in quelle parti, dove
egli si tratteneva, perchè tuttavia durava
la guerra coi Greci, nè voleva egli
permettere che i principi di Benevento e
di Capua, divenuti suoi vassalli, restassero
esposti allo sdegno dell'imperadore di
Oriente. Sigeberto <span class="fnote">[Sigebertus, in Chronico.]</span> attribuisce a quest'anno
una vittoria riportata sopra i
Greci in Calabria da Guntero e Sigefredo
uffiziali dell'Augusto Ottone. Che vittoria
fosse questa, lo dirò fra poco. Lupo protospata <span class="fnote">[Lupus Protospata, Chronic., tom. 5 Rer.
Ital.]</span>
altro non dice sotto quest'anno,
se non <i>che introivit Otho rex in Apuliam
mense martii; obsedit civitatem Bari
irrito conatu</i>. Abbiam veduto che ciò succedette
nell'anno antecedente. Aggiunge:
<i>Et in alio anno intravit in Calabriam
mense octobris, et sol obscuratus est mense
decembris</i>. Pare che questo accadesse nell'anno
presente. In fatti abbiamo presso
l'Ughelli <span class="fnote">[Ughell., Ital. Sacr., tom. 2 in Episcop.
Parmens.]</span> un suo diploma, dato <i>XIV kalendas
maii, anno Incarnationis dominicae
DCCCCLXIX, anno vero domni Othonis
serenissimi Augusti, octavo Indictione XII.
Actum in Calabria in suburbio Cassano.</i> In
esso, a petizione di <i>Uberto vescovo</i> di Parma
ed arcicancelliere, conferma Ottone
ad Ingone suo vassallo tutti i beni da lui
goduti <i>in comitatibus bulgariensi, laumellensi,
plombiensi, mediolanensi, evoriensi,
papiensi, placentino, parmensi</i>: e dice
fra le altre cose: <i>Cum nos in Calabria
<span class="pagenum" id="Page_1191">[1191]</span>
residebamus in confine atque planicie, quae
est inter Cassanum, et Petram Sanguinariam,
ibique nostro imperiali jure nostris
fidelibus tam calabris, quam omnibus italicis,
francisque atque theutonicis leges
praeceptaque imponeremus</i>, ec.; il che ci
fa intendere la sovranità imperiale in
quelle parti, senza che ivi si parli punto
di alcun altro diritto o pretensione dei
romani pontefici. Leggesi un altro diploma,
spedito da esso Augusto in confermazione
de' beni e privilegii del monistero
di Casauria, dato <i>kalendis maii</i>, coll'altre
note suddette <span class="fnote">[Chronic. Casauriense, P. II, tom. 2 Rer. Ital.]</span>. <i>Actum in suburbio Bivino</i>
oggidì <i>Bovino</i>. Trovasi in questi tempi
<i>Giovanni duca</i> e console di Gaeta <span class="fnote">[Ughell., Ital. Sacr., tom. 5 in Append.]</span>, cioè
principe di quella città, ma dipendente dai
greci Augusti. Ora per tornare alla vittoria
che dissi riportata dall'imperadore in
Calabria, Witichindo <span class="fnote">[Witichinius, Hist., lib. 3.]</span> e Ditmaro <span class="fnote">[Ditmarus, in Chron., lib. 2.]</span> la
raccontano in questa maniera. Fecero
credere i Greci ad Ottone Augusto d'aver
condotta la principessa richiesta in moglie
pel giovinetto <i>Ottone II</i>; perlochè egli inviò
in Calabria molta nobiltà con alcuni
reggimenti di soldati a riceverla. Quando
questi si credevano d'essere iti a far feste,
all'improvviso i Greci si scagliarono loro
addosso, non pochi ne uccisero e molti
ne presero, che inviarono prigioni a Costantinopoli,
con dar anche il sacco a
tutto il loro bagaglio. Se a questo avviso
fumasse per la collera Ottone il Grande,
ci vuol poco a figurarselo. Diede ordine
immantinente a Guntario e Sigefredo,
valorosi suoi generali, che col fiore delle
sue genti andassero a dimandar conto
ai Greci di tanta iniquità. Volarono questi,
sorpresero l'armata nemica; ne fecero
gran macello, e a quanti presero tagliarono
il naso, lasciandoli poi ire a lor
comodo dove voleano. Posero in contribuzione
tutta quella parte di Calabria e
Puglia che apparteneva ai Greci, e carichi
di bottino, d'allegria e di gloria se
<span class="pagenum" id="Page_1192">[1192]</span>
ne tornarono all'imperadore. L'Anonimo
salernitano <span class="fnote">[Anonymus Salernit., P. II, tom. 2 Rer.
Ital., pag. 299.]</span> scrive che Ottone
<i>Calabriae fines venit, incendiis et depraedationibus
eam vehementer afflixit, et millia
damna vel oppressiones gessit in principatu
salernitano</i>. <i>Gisolfo principe</i> di
Salerno tenea allora coi Greci. Pretende
Witichindo che questa nuova portata a
Costantinopoli servisse di motivo al popolo
di congiurare unitamente coll'iniqua
imperadrice contra di <i>Niceforo Foca</i>
imperadrice d'Oriente, a cui levarono la
vita. Ma da altre cagioni ebbe origine la
morte inferita nel dicembre di quest'anno
a Niceforo: sopra di che si possono vedere
gli storici greci <span class="fnote">[Curopalata. Leo Diacon. Cedrenus. Zonaras.]</span>. Lupo protospata,
Sigeberto ed altri il fanno ucciso nell'anno
seguente, e questa sembra opinione
meglio fondata. In luogo suo salì sul
trono <i>Giovanni Tzimisce</i>, che ebbe assai
a cuore di trattar d'amicizia con Ottone
Augusto.
</p>

<p>
Tenuto fu quest'anno un concilio in
Roma da papa <i>Giovanni XIII</i>. Gli atti ne
sono periti; ma ne resta la testimonianza
nella bolla dell'erezione della chiesa di
Benevento in arcivescovato, fatta in esso
concilio dal papa. Le note cronologiche
di quella bolla son queste: <span class="fnote">[Ughell., Ital. Sacr., tom. 8 in Episcop. Benevent.]</span> <i>Data VII
kalendas junii anno pontificatus domni nostri
Johannis XIII papae IV, imperatoris
Othonis majoris VII, et minoris II, Indictione
XII, anno dominicae Incarnationis
DCCCCLXIX</i>. <i>Pandolfo Capodiferro</i>
quegli fu che procacciò questo onore alla
sua città di Benevento, e adoperò l'intercessione
dell'imperadore, <i>praesidentibus
nobis</i>, dice il pontefice, <i>in sancta synodo
acta ante confessionem beati Petri Apostolorum
principis septimo kalendas junias,
praesente domno Ottone gloriosissimo imperatore
Augusto Romanorum, nostro filio,
ec. hortatu benigno ipsius praefati domni
Ottonis clementissimi imperatoris Augusti</i>,
<span class="pagenum" id="Page_1193">[1193]</span>
ec. <i>intervenientibus Pandulfo beneventanae
et capuanae urbium principe, seu Spoleti
et Camerini ducatus marchione et duce,
simulque et Landulfo excellentissimo principe
filio ejus</i>, ec. Sicchè seguitava tuttavia
Pandolfo a governare anche Spoleti e Camerino.
Di lui racconta l'Anonimo salernitano
il fatto seguente <span class="fnote">[Anonymus Saler., P. I. tom. 2 Rer. Ital.
p. 299.]</span>. Dacchè
l'imperadore ebbe dato il guasto alla
Calabria e al principato di Salerno, se no
andò a Ravenna Pandolfo; il pregò di
lasciargli un corpo delle sue truppe, per
poter tentare qualche altra prodezza contra
de' Greci, e l'ottenne. Con questo e
co' suoi si portò sotto la città di Bovino;
venne alle mani coi Greci, usciti della città,
e li sconfisse. Ma sopraggiunto un rinforzo
ad essi Greci, si attaccò di nuovo
la battaglia, e <i>Pandolfo</i> preso nella mischia
(di ciò si può dubitare non poco)
fu inviato a Costantinopoli prigione. Dopo
ciò Eugenio patrizio generale de' Greci
spinse le sue armi contra gli stati di
Pandolfo. Prese Avellino, e giunto a Capoa
vi mise l'assedio, con saccheggiar
intanto il paese e far prigioni quanti gli
vennero alle mani. Si prevalse di tal congiuntura
<i>Marino duca</i> di Napoli per danneggiare
il più che potè il distretto di Capoa.
Ma dopo quaranta giorni d'assedio,
in cui inutilmente tormentata fu quella
città dalle macchine di guerra, i Greci,
per timore che non sopraggiugnesse l'armata
imperiale di Ottone, se n'andarono
con Dio, ritirandosi a Salerno, dove quel
principe, cioè <i>Gisolfo</i>, che sembra collegato
con essi, fece lor godere un delizioso
trattamento. Arrivò in fatti a Capua
l'esercito de' Tedeschi e degli Spoletini,
e trovando sloggiati i nemici, passò coi
Capuani a vendicarsi de' Napoletani. Renderono
ben loro la pariglia. Ripresero
Avellino, e ne fecero un falò, perchè s'era
dato ai Greci spontaneamente. Ad Eugenio,
patrizio greco, preso per la sua
crudeltà dai suoi ed inviato a Costantinopoli,
era succeduto Abdila patrizio.
<span class="pagenum" id="Page_1194">[1194]</span>
Questi, con quante forze potè, andò a
trovar l'esercito cesareo verso Ascoli.
Restò egli ucciso, e sbaragliata la sua
gente colla morte di mille e cinquecento
persone. Arricchirono forte delle spoglie
de' vinti i vincitori. Se è vero tutto questo
racconto, e massimamente la prigionia
del principe Pandolfo, convien credere
che tali fatti accadessero qualche
settimana dopo il dì 20 di maggio, in cui
abbiamo veduto il medesimo Pandolfo
presente al concilio romano.
</p>

<hr />
</div>

<div class="chapter">
<h2 class="hidden" id="DCCCCLXX">DCCCCLXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXX</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Giovanni</span> XIII papa 6.</td>
  </tr>
  <tr>
    <td><span class="smcap">Ottone</span> I imperadore 9.</td>
  </tr>
  <tr>
    <td><span class="smcap">Ottone</span> II imperadore 4.</td>
  </tr>
</table>

<p>
Celebrò <i>Ottone il Grande</i>, per attestato
dell'Annalista sassone <span class="fnote">[Annalista Saxo, apud Eccardum.]</span>, il santo
Natale dell'anno antecedente in Pavia.
Del suo soggiorno in quella città anche
nel dì 22 di gennaio dell'anno presente
resta tuttavia sicura pruova in un suo
diploma <span class="fnote">[Antiquit. Ital., Dissert. XXXIV.]</span>, dato in favore del monistero
veronese di santa Maria dell'Organo, <i>XI
kalendas februarii, anno dominicae Incarnationis
DCCCCLXVIIII, imperii vero domni
Ottonis VIII, Indictione XIII</i>. Qui
l'anno 969 è secondo l'era fiorentina e
veneziana, e viene, secondo noi, ad essere
l'anno 970, nel cui gennaio correva
tuttavia l'<i>anno ottavo</i> del suo impero. Di
là poi passò a Ravenna, e quivi solennizzò
la Pasqua del Signore. Piaceva non
poco all'Augusto Ottone quella magnifica
città, e però quivi fece fabbricare un
palazzo nuovo per abitazione sua, siccome
costa da un placito ch'io ho dato
alla luce nelle Antichità italiane <span class="fnote">[Antiquit. Ital., Dissert. XXXI.]</span>. Cotale
notizia sembra indicare che Ottone
godesse non solamente il diretto e sovrano
dominio, ma anche l'utile di Ravenna
e del suo esarcato. Se non fosse stato
così, difficilmente s'intenderebbe come
egli fabbricasse a sè stesso un palazzo in
<span class="pagenum" id="Page_1195">[1195]</span>
suolo altrui. Abbiamo da Girolamo Rossi <span class="fnote">[Rubeus, Histor. Ravenn., lib. 5.]</span>,
che trovandosi in questo medesimo
anno nella Romagna il suddetto imperadore,
tenuto fu in Ferrara un placito,
dove alla presenza di <i>Adalberto vescovo</i>
di Bologna, di <i>Uberto vescovo</i> di Forlì, di
<i>Giovanni vescovo</i> d'Imola, e di <i>Leone vescovo</i>
di Ferrara, <i>Pietro arcivescovo</i> di
Ravenna fece istanza di riaver Consandolo,
ed altri beni spettanti alla sua chiesa.
<i>Vidensque Liuzius episcopus cremonensis</i>
(così ancora si chiamava <i>Liutprando</i>
allora vescovo di Cremona) <i>ea ad comitatum
ferrariensem nulla omnino ex parte
posse spectare, nullius juris, nisi ravennatis
esse: Eccico nuntius Othonis Augusti
pronuntiavit, probavitque, ea ravennatis
esse ecclesiae.</i> Sì <i>Liutprando</i> che <i>Eccico</i>,
chiamato <i>Ezeca</i> in altri documenti,
erano messi spediti dall'imperadore Ottone
per conoscere e giudicare intorno a
questa differenza; e però scorgiamo l'autorità
imperiale in quelle contrade. Da
Ravenna portossi dipoi l'imperadore Ottone
nel principato di Capua, dove diede
un diploma pel nobilissimo monistero di
monte Casino <span class="fnote">[Gattola, Hist. Monaster. Casin.]</span> <i>VIII kalendas junii.
Actum in locum ubi Cellice</i> (oppure <i>Sillice</i>)
<i>dicitur, capuano territorio</i>. Truovasi
poi esso Augusto nel settembre seguente,
amministrante giustizia nel ducato di Spoleti.
Nelle giunte da me fatte alla Cronica
di Casauria <span class="fnote">[Chronic. Casauriense, P. II, tom. 2 Rer. Ital.]</span> si può leggere un giudicato
del medesimo Augusto, e di <i>Pandolfo
duca</i> e marchese di quelle contrade, giacchè
questo monarca non isdegnava di
assistere in persona ai placiti, e decidere
le liti de' sudditi col parere dei ministri.
Ivi è scritto, <i>qualiter in territorio marsicano
in campo Castiri ad ipsam civitatem
marsicanam, dum in placito resideret domnus
Otto magnus imperator serenissimus
augustus, et Pandulfus dux et marchio
pro singulorum hominum justitia fieri facienda</i>,
ec. Così usavano allora i monarchi
amanti de' suoi popoli; e dovunque
<span class="pagenum" id="Page_1196">[1196]</span>
si trovavano, ed anche in campagna, alzavano
tribunale, e, sommariamente ascoltate
le ragioni delle parti, proferivano
la convenevole sentenza. Fu esso placito
tenuto <i>ab Incarnatione Domini nostri Jesu
Christi anno DCCCCLXX, anno imperii
domni imperatoris Ottonis serenissimi Augusti
IX, et Ottonis filii ejus III, mense
septembri, Indictione XIV</i>, cominciata in
esso mese di settembre. Ed è qui considerabile
il vedere che a quel medesimo
placito assistè <i>Ezeca duca, marchese e
conte del palazzo</i>. Non ho saputo immaginar
finora, onde costui prendesse i titoli
di duca e marchese, perchè chiaro si
vede che allora Pandolfo Capodiferro era
tuttavia duca di Spoleti e marchese di
Camerino. Nè egli si sottoscrive, se non
con queste parole: <i>Signum manus Ezecae
comitis palatii</i>. Per me penso che ivi
sia egli chiamato così in fallo, perchè in
un altro simil placito, tenuto nel medesimo
luogo e tempo, e pubblicato nella
Cronica del monistero di Volturno <span class="fnote">[Chronicon Vulturnens., P. II, tom. 2 Rer.
Ital.]</span>,
egli interviene, ma con essere solamente
intitolato <i>Ezzeca comes palatius</i>, ossia <i>palatii</i>.
Convien credere che in questi tempi
contro il costume Ottone Augusto avesse
due <i>conti del sacro palazzo</i>, essendo indubitato
che nello stesso tempo era sostenuta
questa medesima carica da <i>Otberto
marchese</i>, progenitor degli Estensi. E ciò
costa da un suo placito, tenuto in non so
qual luogo <span class="fnote">[Antichità Estensi, P. I, cap. 16.]</span>. Ivi è scritto: <i>Dum in Dei
nomine locus, qui dicitur Classo in terra
Alberici filio bonae memoriae Aigoni, ubi
domnus imperator praeerat, rexidisset in
judicio Otbertus marchio et comes palatio</i>,
ec. Fu scritto quel giudicato, <i>anno imperii
donni Otto filio, ejus Deo propicio, tertio,
Indictione quartadecima</i>, cioè nell'anno
presente. E notisi che quivi si trovava
in persona lo stesso Ottone Augusto.
</p>

<p>
Se non falla l'Anonimo salernitano <span class="fnote">[Anonymus Salern., P. II, tom. 2 Rer. Ital.,
pag. 300.]</span>,
dovrebbe essere accaduto in
<span class="pagenum" id="Page_1197">[1197]</span>
quest'anno ciò ch'egli dopo il racconto dell'anno
precedente seguita a scrivere, con
dire che l'imperadore Ottone con una
copiosa armata si portò ai danni de' Napoletani
per gastigarli della crudeltà usata
ai Capoani nel tempo del precedente
assedio. Allora fu che se gli presentò davanti
<i>Aloara</i> moglie di <i>Pandolfo principe</i>
di Benevento e di Capua, insieme con
<i>Landolfo IV</i> suo figliuolo, già dichiarato
collega nel principato dal padre nell'anno
968, e gli raccomandò vivamente il
marito, già condotto prigione a Costantinopoli.
Ottone per costringere i Greci a
liberarlo, o almen per farne vendetta,
menò l'esercito in Puglia, fece dare il
sacco al paese, e strinse coll'assedio la
città di Bovino, i cui borghi furono dati
in preda alle fiamme. Ma le mutazioni
seguite in Costantinopoli influirono a far
cessare la guerra. Perciocchè mentre
Pandolfo si trovava ne' ceppi in quella
città, <i>Niceforo Foca</i>, il quale si preparava
a maggiormente angustiarlo, fu ucciso
per congiura dell'iniqua sua moglie, ed
alzato al trono <i>Giovanni Tzimisce</i>. Questi
non volendo liti coll'imperadore Ottone,
fece tosto mettere in libertà Pandolfo
ed inviollo in Italia con precedente concerto
che facesse desistere dalle ostilità
Ottone. Informato dell'arrivo di Pandolfo
a Bari, spedì subito l'imperadore ad
Abdala patrizio, acciocchè senza perdere
tempo gliel mandasse; il che fu eseguito;
e tanto si adoperò poi Pandolfo, che Ottone
fece fine alla guerra. Quando sussista
tutto questo racconto, dovette prima
del settembre ritornar libero in Italia esso
principe di Benevento e Capoa, giacchè
l'abbiamo poco fa veduto intervenire
ai placiti tenuti di quel mese in Marsi.
Venne dipoi l'imperadore a Roma, e quivi,
per attestato dell'Annalista sassone, celebrò
la festa del santo Natale. Ma io avrei
volentieri veduto il giorno preciso, in cui
nell'anno presente da esso Augusto Ottone
tenuto fu un placito in Ravenna,
rapportato dal padre Mabillone <span class="fnote">[Mabillon., Annal. Benedict. ad annum 971.]</span>, perchè
<span class="pagenum" id="Page_1198">[1198]</span>
presente al medesimo si trovò <i>Pandolfo
principe</i> e <i>marchese</i>, per confrontare
l'asserzion dell'Anonimo salernitano
con esso documento. Ho detto di sopra
che questo imperadore fece fabbricare un
palazzo in Ravenna, e tal notizia vien
confermata dal medesimo placito. Eccone
le parole: <i>Dum in Dei nomine Otto, divina
providente clementia imperator Augustus,
resideret in Regia Aula, non longe a
moenibus Ravennae urbis sita, quam ipse
imperator clarissimus in honorem sui claris
aedificiis fundare praeceperat juxta
rivum penes muros ipsius civitatis decurrentem,
qui dicitur Muro-novo, tunc eo imperatore
clarissimo ibi plurima sui imperii
ordinante et disponente</i>, ec. Questo
soggiorno dell'Augusto Ottone in Ravenna,
il palazzo ivi fabbricato, ed altri segni di
dominio ivi da lui esercitati e continuati
dai suoi successori, siccome vedremo, mi
han fatto dubitare più volte se sussista
quanto vedemmo di sopra all'anno 967
intorno alla restituzione che si dice da
lui fatta a papa <i>Giovanni XIII</i> di Ravenna
e del suo esarcato. Ma non ho assai
lumi per poter ben decidere su questo punto.
Ne parleremo andando innanzi. Diede nel
novembre dell'anno presente papa Giovanni
XIII in livello la città di Palestrina
a <i>Stefania chiarissima senatrice</i> di Roma,
come costa dallo strumento da me dato
alla luce <span class="fnote">[Antiquit. Italic., Dissert. XXXVI, pag. 235.]</span>.
</p>

<hr />
</div>

<div class="chapter">
<h2 class="hidden" id="DCCCCLXXI">DCCCCLXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXXI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Giovanni</span> XIII papa 7.</td>
  </tr>
  <tr>
    <td><span class="smcap">Ottone</span> I imperadore 10.</td>
  </tr>
  <tr>
    <td><span class="smcap">Ottone</span> II imperadore 5.</td>
  </tr>
</table>

<p>
<i>Ottone Augusto</i> il Grande, che, siccome
dissi, molto si dilettava di soggiornare
in Ravenna, solennizzò in quella città,
secondochè attesta l'Annalista sassone <span class="fnote">[Annalista Saxo apud Eccard.]</span>,
la Pasqua dell'anno presente in compagnia
dell'imperatrice <i>Adelaide</i>, la quale
non si staccava mai dal suo fianco. Era
ito a Roma santo <i>Uldarico vescovo</i>
<span class="pagenum" id="Page_1199">[1199]</span>
d'Augusta <span class="fnote">[Vita S. Udalrici, cap. 21 et 22.]</span>. Nel tornare indietro, si portò
egli a visitare in essa città amendue quegli
Augusti, che con somma divozione e
con distinte finezze l'accolsero. Ed è notabile <span class="fnote">[Rubeus, Hist. Ravenn., lib. 5.]</span>
che <i>Pietro arcivescovo</i> di Ravenna
in quest'anno circa il mese d'agosto
spontaneamente rinunziò la sua chiesa,
ed ebbe per successore <i>Onesto arcivescovo</i>.
Aveva giù intavolata <i>Pandolfo
principe</i> di Benevento la pace fra l'Augusto
Ottone e <i>Giovanni Tzemisce</i> imperador
de' Greci. Fra le altre condizioni di
questo accordo v'era, che il greco Augusto
desse in moglie al giovane imperadore
<i>Ottone II Teofania</i>, figliuola di <i>Romano
juniore</i>, e già imperador d'Oriente,
e di <i>Teofania</i>, ossia <i>Teofanone Augusta</i>:
il che dovette recar maraviglia ai politici
d'allora, stante l'essere Teofania figlia
di chi non era più imperadore. Però
Ottone Augusto suo padre si crede che
spedisse in quest'anno a Costantinopoli
degli ambasciatori per prendere e condurre
in Italia questa principessa; e, secondo
il Sigonio <span class="fnote">[Sigonius, de Regn. Ital., lib. 7.]</span>, fu scelto per questa
incumbenza <i>Arnolfo I</i>, creato in quest'anno
arcivescovo di Milano. In tale
opinione concorse anche il padre Pagi <span class="fnote">[Pagius, Critic. Baron.]</span>.
Ma essi incautamente confusero l'ambasceria
di <i>Arnolfo II arcivescovo</i>, succeduta
a' tempi di <i>Ottone III</i>, con questi
tempi. Non parlano punto di questa funzione
incaricata ad Arnolfo gli antichi
storici milanesi. Abbiamo all'incontro da
Ugo Flaviniacense <span class="fnote">[Hugo Flaviniacens., Chron. Virdun.,
p. 166.]</span> che il corpo di san
Pantaleone martire fu portato in Germania
dall'arcivescovo di Colonia, cioè da
<i>Gerone, obtentum dono constantinopolitani
imperatoris, quando pro ejus filia Ottoni
II in matrimonio jungenda, jussu ejusdem
Ottonis ad eumdem imperatorem legatus
missus est cum episcopis duobus,
ducibus et comitibus</i>. Confessa
<span class="pagenum" id="Page_1200">[1200]</span>
Ditmaro <span class="fnote">[Ditmaros, in Chron., lib. 2.]</span> che non mancarono persone nella
corte dell'imperadore, che non solo disapprovarono
questo maritaggio, forse
per la ragione suddetta, o perchè parea
loro che, stante questa lega ed amistà coi
Greci, non sarebbe più permesso ad Ottone
di togliere ad essi gli stati da loro
goduti in Puglia e Calabria, come essi
desideravano. Ma Ottone il Grande, senza
far caso del loro parere, andò innanzi,
e volle che si eseguisse il trattato,
perchè verisimilmente egli pensava di
maggiormente fiancheggiar le sue pretensioni
colle ragioni di questa nuora; e
ne vedremo anche gli effetti. Narra sotto
quest'anno il Dandolo <span class="fnote">[Dandul., in Chron., tom. 12 Rer. Ital.]</span> che <i>Pietro
Candiano IV</i> doge di Venezia, <i>Vitale patriarca</i>
di Grado suo figliuolo, <i>Marino vescovo</i>
olivolense, cioè di Venezia, e gli
altri vescovi, clero e popolo di Venezia,
per soddisfare all'imperador di Costantinopoli,
il quale pensava a ricuperar
Gerusalemme dalle mani degl'infedeli, e
che avea guerra coi Russiani Moscoviti,
a' quali diede in quest'anno una gran
rotta, fecero un solenne decreto che niuno
de' Veneziani osasse di portar armi,
ferro, legnami ed altri militari attrecci ai
Saraceni, de' quali potessero valersi contra
dei Cristiani, sotto pena di cento libbre
d'oro; e chi non potesse pagar con
danaro, pagasse colla testa: giustissimo
divieto, confermato poi da molti susseguenti
editti dei Cristiani, ma mal osservato
anche oggidì. Abbiamo dall'Annalista
sassone che Ottone Augusto celebrò
il santo Natale di quest'anno in Ravenna.
E dalla Cronica del monistero
mosomense <span class="fnote">[Dachery Spicileg., tom. 2, novae edition.]</span>, che <i>Adalberone arcivescovo</i>
di Rems, <i>Natali Domini celebrato</i> (in
quest'anno), <i>legatos suos Romam cum literis
dirigit ad domnum Johannem papam,
cognomento Albam Gallinam, qui a juventutis
suae primis annis, reverentiae competentis,
et dignitatis angelicae albebat
canis</i>. Di costume antichissimo sono i
<span class="pagenum" id="Page_1201">[1201]</span>
soprannomi, alcuni de' quali passarono
col tempo anche in cognomi, e tale appunto
era quel di <i>Gallina bianca</i> applicato
a papa Giovanni, perchè fino dalla
gioventù ebbe il crine bianco. Di questo
uso ho io trattato nelle Antichità italiche <span class="fnote">[Antiq. Ital., Dissert. LXI et seq.]</span>.
</p>

<hr />
</div>

<div class="chapter">
<h2 class="hidden" id="DCCCCLXXII">DCCCCLXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="4">Anno di</td>
    <td><span class="smcap">Cristo</span> <span class="scp">DCCCCLXXII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Benedetto</span> VI papa 1.</td>
  </tr>
  <tr>
    <td><span class="smcap">Ottone</span> I imperadore 11.</td>
  </tr>
  <tr>
    <td><span class="smcap">Ottone</span> II imperadore 6.</td>
  </tr>
</table>

<p>
In Roma celebrò <i>Ottone Augusto</i> la
Pasqua dell'anno presente, secondo l'attestato
dell'Annalista sassone <span class="fnote">[Annalista Saxo, apud Eccard.]</span>. Colà
s'era egli portato per aspettarvi la regal
nuora <i>Teofana</i>, o vogliam dire <i>Teofania</i>,
che già era pervenuta in Italia con superbo
accompagnamento, e magnifici regali
da dispensare alla corte cesarea. Ottone
le mandò incontro <i>Teoderico vescovo</i> di
Metz. Di questo vescovo parla Sigeberto <span class="fnote">[Sigebert., in Vit. Theoderici I Episcop.,
Metens.]</span>
diacono nella sua vita, allorchè
dice: <i>Domno praesule Beneventum veniente,
dum nurui imperatoris a Graecia venienti
obviam missus esset</i>, ec. Giunse a
Roma questa regal principessa, fanciulla
di rara avvenenza, e d'ingegno e facondia
ben provveduta. Nell'ottava di Pasqua,
cioè nel dì 14 di aprile, seguì il solennissimo
matrimonio suo con <i>Ottone II</i>
Augusto, <i>arridentibus cunctis Italiae Germaniaeque
primatibus</i>, come scrive Ditmaro,
e si fecero di grandi feste in così
lieta congiuntura. Poscia l'imperadore
col figliuolo e colla nuora, lasciando l'Italia
in pace, s'inviò alla volta della Germania,
da cui per tanto tempo era stato
lontano. Nel passare per Ravenna, concedette
un privilegio chiestogli da <i>Onesto
arcivescovo</i> in favore del monistero
di Classe <span class="fnote">[Antiquit. Ital., Dissertat. LXXII.]</span>, e dato <i>anno dominicae Incarnationis
DCCCCLXXII, imperii vero
<span class="pagenum" id="Page_1202">[1202]</span>
domni Ottonis semper Augusti XI, alterius
vero Ottonis V, Indictione XV. Acta
Ravennae.</i> Manca il giorno e mese o per
dimenticanza del cancelliere, o per inavvertenza
del copista. Ma si vede che era
tuttavia vivo papa <i>Giovanni XIII</i>, col cui
consenso, trattandosi di affare di Chiesa,
Ottone proibisce l'alienazion de' beni
di quel monistero. Tenne esso papa un
concilio in Roma nell'anno presente, ciò
apparendo da una sua bolla rapportata
dal padre Dachery <span class="fnote">[Chronic. Monaster. Mosomens., apud Dachery,
in Spicileg.]</span>, e data <i>anno pontificatus
VII, imperii domni Ottonis majoris
XI, junioris vero V, in mense aprili,
Indictione XV</i>. Solamente pochi mesi
dopo questo fatto sopravvisse questo dignissimo
papa; e la sua morte, come si
ricava dall'epitaffio suo presso il cardinale
Baronio <span class="fnote">[Baron., in Annal. Eccles. ad hunc annum.]</span>, accadde nel di 6 di settembre.
Ebbe verso il fine dell'anno per
successore nella cattedra di san Pietro,
non già <i>Dono</i>, come Ermanno Contratto
ed altri, seguitati da esso cardinale, hanno
scritto, ma, come c'insegna Sigeberto <span class="fnote">[Sigebertus, in Chronic.]</span>
con Martino Polacco <span class="fnote">[Martinus Polonus, in Chronic.]</span>, Tolomeo
da Lucca <span class="fnote">[Ptolomaeus Lucens., Hist. Eccl.]</span> ed altri, <i>Benedetto VI</i> di
nazione romano. Durò la vacanza della
santa sede circa tre mesi, come osserva
il padre Pagi <span class="fnote">[Pagius, in Crit. Baron. ad hunc. annum.]</span>, perchè convenne aspettare
l'assenso degl'imperadori che erano
allora in Germania. Ho io dato alla
luce un placito tenuto nella villa di Gragio
da <i>Otberto marchese</i> e conte del sacro
palazzo, cioè da uno de' progenitori
della casa d'Este <span class="fnote">[Antichità Estensi, P. I, cap. 16.]</span>, <i>anno imperii domni
Hottoni undecimo, imperii vero domni Hottoni
filio ejus, Deo propitio, quinto, XIII
kalendas septembris, Indictione XV</i>, cioè
nel dì 20 d'agosto dell'anno presente.
Da esso documento risulta ch'esso marchese
godeva con titolo di <i>benefizio</i>, secondo
la biasimevol usanza di que' tempi
<span class="pagenum" id="Page_1203">[1203]</span>
il celebre monistero di san Colombano
di Bobbio, a lui conferito <i>de parte domnorum
imperatorum</i>.
</p>

<p>
Intorno a che è da osservare che circa
a questi medesimi tempi era abbate
di Bobbio <i>Gerberto</i>, di nazione franzese,
famoso personaggio per la sua letteratura,
per varie sue avventure, e per essere infine,
siccome vedremo, giunto a conseguire
il pontificato romano. Si sa da una sua lettera <span class="fnote">[Gerbertus, Epist. 17.]</span>,
scritta verso l'anno 970, ch'egli
fu promosso a quella ricchissima badia
da <i>Ottone I imperadore</i>, e ch'egli ricevette
il baston pastorale di quel monistero da
papa <i>Giovanni XIII</i>. Di grandi vessazioni
ebbe quivi Gerberto, e tali, che in fine
gli convenne ritirarsi in Germania: il che
fu principio della sua fortuna, perchè
giunse ad essere maestro di lettere di
<i>Ottone III</i>, poscia imperadore, ed entrò
in più vaste carriere. Nelle lettere che
restano di lui, si scorge che abbondavano
i suoi nemici, ma niun vestigio c'è
ch'egli si lagni del <i>marchese Otberto</i>, tuttochè
per ragione di quell'appellato benefizio
questi possedesse una parte delle
rendite del monistero. Le sue principali
querele erano contra di <i>Pietro vescovo</i> di
Pavia, al quale scrive <span class="fnote">[Idem, Epist. 5.]</span> come ad un
usurpatore dei beni appartenenti a quel
sacro luogo. A me non è venuta alle mani
altra notizia dell'ulterior vita del suddetto
principe, cioè del marchese Otberto.
Ben so ch'egli nell'anno 975 non si
contava tra i vivi, e che lasciò dopo di
sè almeno due figliuoli, cioè <i>Adalberto</i>
(lo stesso è che <i>Alberto</i>) ed <i>Oberto II</i>,
amendue marchesi. Varie pruove ne aveva
io addotto nelle Antichità estensi <span class="fnote">[Antichità Estensi, P. I, cap. 15 e 20.]</span>,
ma più individualmente si raccoglie da
uno strumento, esistente nell'archivio
archiepiscopale di Pisa, somministratomi
dal fu chiarissimo padre abbate camaldolese
don <i>Guido Grandi</i>, pubblico lettore
in quella università, e da me pubblicato
<span class="pagenum" id="Page_1204">[1204]</span>
nelle Antichità italiane <span class="fnote">[Antiq. Ital., Dissert. VII.]</span>. Ivi <i>Adalbertus
et Obertus germani marchioni filii bonae
memoriae Oberti marchionis et comitis
palatio</i>, prendono a livello varii beni da
<i>Alberico vescovo</i> di Pisa, <i>regnante domno
nostro Otto imperatore Augusto, filio bonae
memoriae Ottonis imperator, anno imperii
ejus in Italia octavo, idus octobris</i>......
cioè nell'anno 975. Da
<i>Oberto II</i> marchese discendono i principi
estensi, siccome andremo vedendo. Lasciò
<i>Oberto I</i> di grandi stati e beni ai suoi
figliuoli, situati specialmente in varii contadi
della Toscana, dove poi fu celebre la
<i>terra Obertenga</i>. E più che altrove la sua
potenza e ricchezza fu nella Luigiana:
tutti indizii che <i>Adalberto</i> marchese suo
padre discendeva dagli <i>Adalberti</i> da noi
veduti duchi e marchesi potentissimi della
Toscana, secondo le forti conietture da
me recate nelle suddette Antichità <span class="fnote">[Antichità Estensi, P. I.]</span>.
Merita ancora d'essere qui rammentata
la distruzione circa questi tempi seguita
dei Saraceni, da tanti anni annidati in
Frassineto ne' confini dell'Italia, che infestavano
il vicinato, e mettevano in contribuzione
chiunque osava di passare per
le Alpi venendo o andando in Francia.
La gloria di averli schiantati di colà è
dovuta a <i>Guglielmo conte</i> di Provenza,
fratello di <i>Corrado re</i> di Borgogna, che
con un forte esercito gli assalì e sconfisse <span class="fnote">[Odilo et Syrus, in Vita S. Majoli apud Mabill.
Annal. Bened.]</span>,
liberando una volta da sì gran
peso quelle contrade. Racconta ancora
Lupo protospata <span class="fnote">[Lupus Protospata, in Chron., tom. 5 Rer.
Italic.]</span> un altro fatto d'armi
dei Cristiani, succeduto in quest'anno
contro i Saraceni di Calabria, che per
noi resta involto in molte tenebre: <i>Pugnavit</i>,
dice egli, <i>Asto filius Trasmundi
marchisi cum quatuordecim millibus Saracenorum.
Caytus</i> (sive dux) <i>Bucobolus vocabatur;
et Otto in subsidium misit sex
millia suos, et vicit Asto persequens Agarenos
usque Tarentum</i>. Si dee scrivere <i>Atto</i>
<span class="pagenum" id="Page_1205">[1205]</span>
cioè <i>Azzo</i>, il quale ebbe per padre quel
<i>Trasmondo</i> che noi vedemmo all'anno
959 duca e marchese di Spoleti: se pure
(il che par poco credibile) non parlasse
il suddetto autore per anticipazione di
<i>Trasmondo</i>, che troveremo creato duca e
marchese di que' paesi nell'anno 981,
senza apparire se questo fosse diverso
dall'altro. La città d'Amalfi ebbe nei
tempi correnti per suo duca <span class="fnote">[Antiquit. Italic., tom. I, pag. 210.]</span> <i>Sergio</i>
imperiale patrizio, titolo a lui conferito
dai greci Augusti. Salì egli a questa dignità
con aver fatto levare la vita a <i>Mastari</i>
precedente duca.
</p>

<hr />
</div>

<div class="chapter">
<h2 class="hidden" id="DCCCCLXXIII">DCCCCLXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXIII</span>. Indiz. <span class="scp">I</span>.</td>
  </tr>
  <tr>
    <td><span class="smcap">Benedetto</span> VI papa 2.</td>
  </tr>
  <tr>
    <td><span class="smcap">Ottone</span> II imperadore 7 e 1.</td>
  </tr>
</table>

<p>
Fu questo l'ultimo anno della vita del
vecchio <i>Ottone imperadore</i>. Trovavasi
egli in Germania; avea celebrato il santo
Natale dell'anno addietro in Francfort,
la Pasqua del presente in Quintileburg <span class="fnote">[Witichindus, Ditmarus, Annalista Saxo
et alii.]</span>,
dove ricevette le ambascerie dei Boemi,
Greci, Beneventani, Ungheri, Bulgari, Danesi
e Slavi. Quivi ancora dimorando confermò
i privilegii alla chiesa di Cremona
con diploma <span class="fnote">[Antiquit. Ital., Dissert. LXXI.]</span> dato <i>V kalendas aprilis, anno
dominicae Incarnationis DCCCCLXXIII,
Indictione I, Imperii domni Ottonis XII,
item Ottonis VI. Actum Quintileburg.</i> La
morte di <i>Erimanno</i> insigne duca di Sassonia
l'attristò non poco. Passò a Merseburg,
lasciando dappertutto segni della
rara pietà. Giunto a Miminleve, quivi sorpreso
o da accidente apopletico, o da altro
frettoloso malore, dopo aver ricreata
l'anima coi santi sacramenti, la rendè al
suo Creatore nel dì 7 di maggio. Principe
terror dei Barbari, che per le sue grandi
imprese in guerra, per l'amore e propagazion
della religione, per lo zelo della
giustizia, e per altre luminose virtù, giustamente
dopo Carlo Magno si acquistò
<span class="pagenum" id="Page_1206">[1206]</span>
il titolo di Grande. Fu portato il suo corpo
alla sepoltura in Maddeburgo. Ancorchè
<i>Ottone II</i> suo figliuolo già fosse coronato
re di Germania e d'Italia, e solennemente
creato imperadore de' Romani dal
papa; contuttociò i principi della Germania
confermarono di nuovo l'elezione
sua. Questi, soprannominato il <i>Rosso</i>, nei
primi suoi anni lasciossi alquanto trasportare
alla via lubrica de' vizii, ma non
tardò a rimettersi sul buon cammino.
Abbondava allora la Germania di vescovi
e di abbati santi che coll'esempio
loro ispiravano l'amore delle virtù. Era
anche una scuola di santità la stessa sua
casa paterna, in cui l'avola <i>Matilde</i>, e la
madre <i>Adelaide</i> meritarono d'essere riposte
nel catalogo delle principesse sante,
per nulla dire del piissimo suo genitore,
di <i>Brunone arcivescovo</i> di Colonia suo zio
paterno, di <i>Guglielmo arcivescovo</i> di Magonza
suo fratello, e d'altri di quella
regal famiglia, tutti per la singolare lor
pietà e per molte altre virtù commendati
nella storia di questi tempi. Godeva nell'anno
presente l'Italia un'invidiabil pace.
Rapporta Girolamo Rossi <span class="fnote">[Rubeus, Histor. Ravenn., lib. 5.]</span> gli atti
assai logori di un concilio tenuto nel
dì 7 di settembre dell'anno presente da
<i>Onesto arcivescovo</i> di Ravenna con alcuni
vescovi suoi suffraganei e molti nobili nella
terra di Marzaglia del contado di Modena
vicino al fiume Secchia. Anche il Sigonio <span class="fnote">[Sigonius, de Regno Italiae, lib. 7.]</span>
ne fa menzione sotto questo anno,
citandone gli atti esistenti nell'archivio
de' canonici di Modena, i quali diversi
da quei del Rossi furono poi dati alla luce
dal vescovo Sillingardi <span class="fnote">[Sillingardus, Catalog. Episc. Mutinens.]</span>. Tali sono
le note cronologiche presso il Rossi: <i>Temporibus
domni Benedicti apostolici.....
ejus in Dei nomine anno primo, imperante
domno Othone piissimo anno VI, die nono
septembris, Indictione II. Actum in loco,
ubi dicitur Martialia, territorio mutinensi.</i>
Di qui e da altri atti apparisce che gli
anni de' papi, anche fuor degli Stati della
<span class="pagenum" id="Page_1207">[1207]</span>
Chiesa, si contavano per venerazione al
sommo pontificato. Presso al Sillingardi
si leggono queste altre note: <i>Anno dominicae
Incarnationis DCCCCLXXIII, apostolatus
domni Benedicti primo, imperii
vero domni Othonis octavo, pontificatus
domni Honesti ravennatis metropolitani
tertio. In loco Marsaglia.</i> Ma qui v'ha
qualche sbaglio. In uno strumento del
monistero di Subiaco s'incontrano queste
note: <i>Deo propitio, pontificatus domni
Benedicti summi pontificis et universalis
papae primo, imperantibus imperatoribus
Ottone majori anno XII, et Othone minori
ejus filio anno sexto, Indictione I, mense
februario, die nona</i>. Camminano ben queste
note, perchè non era per anche mancato
di Vita Ottone il Grande. Negli atti
del Sillingardi litigava <i>Adalberto vescovo</i>
di Bologna per alcuni beni pretesi della
sua chiesa, e goduti da <i>Uberto vescovo</i> di
Parma. In quei del Rossi alcuni nobili ravegnani
pretendevano alcuni beni, come
lor propri, esistenti nel Bolognese e in
altri luoghi della Romagna; e il suddetto
vescovo di Parma li sosteneva come a sè
spettanti <i>ex investituris magni Othonis imperatoris</i>:
il che fa intendere il dominio di
Ottone I imperadore nell'esarcato. <i>Uberto</i>
per essere stato arcicancelliere di esso
Ottone ne dovea aver ben profittato. Morto
che fu Ottone, chi si credea gravato
gridò. Veggonsi ancora presenti a quel
concilio alcuni <i>conti</i> dell'esarcato. Tali
soleano denominarsi i governatori delle
città del regno d'Italia. Nel suddetto archivio
di Subiaco si conserva un'altra
bolla con queste note: <i>Data VI kalendas
december, per manum Johannis Deo amabilis
primicerei summe apostolice sedis, anno,
Deo propitio, pontificatus domni Benedicti
summi pontifici et universali pape in
sacratissima sede beati Petri apostoli primo,
imperante domno nostro Ottone piissimo
P. P. Augusto, a Deo coronato
pacifico imperatore, Indictione II</i>. Se questa
indizione ha avuto principio nel settembre,
abbiam qui l'anno presente 973,
e da tale documento risulta che <i>Benedetto VI</i>
<span class="pagenum" id="Page_1208">[1208]</span>
avea dato principio al suo pontificato
o sul fine del precedente anno, o
sul principio di questo. Può essere poi
che a questo medesimo anno appartenga
ciò che viene raccontato dall'Anonimo
salernitano <span class="fnote">[Anonymus Salern., P. I. tom. 2 Rer. Italic.]</span>, cioè che <i>Pandolfo Capodiferro</i>,
principe di Benevento, a cui non
uscivano di mente i danni recati dai Napoletani
al distretto di Capoa, unito insieme
un esercito di Beneventani e Spoletini,
andò a devastare il territorio di Napoli.
Pensava anche di fare il medesimo
giuoco a quel di Salerno; ma eccoti venire
<i>Gisolfo I</i> principe di quella contrada
con una buona armata de' suoi, e postarsi
ad un luogo appellato Fiumicello, dove
erano delle buone fosse, anticamente
fatte, aspettando a piè fermo i Beneventani.
Ciò veduto, Pandolfo se ne tornò a
casa, senza recar altra molestia ai Salernitani.
</p>

<hr />
</div>

<div class="chapter">
<h2 class="hidden" id="DCCCCLXXIV">DCCCCLXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXIV</span>. Indiz. <span class="scp">II</span>.</td>
  </tr>
  <tr>
    <td><span class="smcap">Dono</span> II papa 1.</td>
  </tr>
  <tr>
    <td><span class="smcap">Ottone</span> II imperadore 8 e 2.</td>
  </tr>
</table>

<p>
Duravano tuttavia i mali umori in
Roma. Ad alcuni potenti non piaceva
punto la dipendenza dall'imperador dei
Romani, siccome avvezzi, prima che
<i>Ottone il Grande</i> mettesse loro la briglia,
ad una sregolata licenza in quell'augusta
città. Pertanto, cessato che fu il timore
d'esso imperadore Ottone per la sua
morte accaduta nell'anno addietro, eglino
senza mettersi pensiero del regnante
imperadore di lui figliuolo, perchè lontano
e giovane, passarono ad un'orrida
iniquità. <i>Bonifazio</i> soprannominato Francone,
figliuolo di Ferruccio, di nazione
romano e cardinal diacono, ma uomo
scelleratissimo, mise le mani addosso a
papa <i>Benedetto VI</i>, cacciollo in prigione,
e quivi crudelmente il fece dopo qualche
tempo strangolare. Quindi non per legittima
elezione, ma colla violenza, vivente
anche lo stesso vero papa, occupò il
pontificato romano, rendendosi perciò
<span class="pagenum" id="Page_1209">[1209]</span>
immeritevole d'essere annoverato fra i
legittimi papi. Ma questo pseudo-pontefice
e tiranno poco godè il frutto delle
sue scelleraggini; perciocchè, secondo Ermanno
Contratto <span class="fnote">[Hermannus Contract., in Chron., edition.
Canis.]</span>, <i>post unum mensem
expulsus, Constantinopolim postea petiit</i>.
Secondo lui, fu <i>Crescenzio</i> figliuolo di
Teodota che fece imprigionar Benedetto.
Dal Sigonio <span class="fnote">[Sigonius, de Regno Italiae, lib. 7.]</span> è chiamato <i>Cencio</i>, siccome
ancora nella cronica del Volturno.
Aggiugne il cardinal Baronio <span class="fnote">[Baron., in Annal. Eccles.]</span> che
Bonifazio prima di abbandonare Roma,
spogliò del suo tesoro e di tutti i sacri
arredi la basilica vaticana, e tutto portò
con seco a Costantinopoli, coronando
con questo gli altri suoi sacrilegii. Di
questo fatto abbiamo anche menzione
presso il Dandolo <span class="fnote">[Dandul., in Chron., tom. 12 Rer. Ital.]</span>. E tali enormità
commettevano e commisero anche prima
e dipoi i Romani d'allora, contra
dei quali sarebbono state più a proposito
le doglianze del cardinal Baronio, che
contro i principi di que' tempi infelici.
Cacciato via l'usurpatore, se crediamo
a Sigeberto <span class="fnote">[Sigebertus, in Chron.]</span>, a Mariano Scoto <span class="fnote">[Marian. Scottus, in Chron.]</span>, a
Martino Polacco <span class="fnote">[Martinus Polonus, in Chron.]</span> e ad altri scrittori,
fu alzato al trono pontificale <i>Dono II</i>,
delle cui azioni nulla ci ha conservato
l'antica storia, la quale anzi è confusissima
nell'assegnare il tempo e la successione
de' papi d'allora. Abbiamo dal
suddetto Dandolo che in quest'anno <i>Ottone
II</i> Augusto <i>existens Verhelae</i> (oggidì
<i>Verla</i> nella Vestfalia, se pure non è <i>Verda</i>
ossia <i>Verden</i>) <i>privilegium concessit
Audoino capellano et nuntio Vitalis gradensis
patriarchae, confirmans gradensem
ecclesiam metropolitanam, exemtiones et
immunitates et libertates, quas Otto I
eidem ecclesiae concesserat, per privilegium
renovavit</i>. Crede lo Struvio <span class="fnote">[Struv., Corp. Hist. Germ.]</span> che
<span class="pagenum" id="Page_1210">[1210]</span>
nell'anno presente venisse in Italia il
suddetto Ottone II, e andasse fino in Calabria,
con allegare intorno a ciò l'autorità
di Leone Ostiense <span class="fnote">[Leo Ostiensis, Chron., lib. 2, cap. 9.]</span>, il quale
scrive: <i>Sequenti anno, defuncto primo
Ottone, Otto secundus imperator filius ejus
cognomento Rufus, venit Capuam, et abiit
Tarentum ac Metapontum, et deinde Calabriam:
unde prospere ad sua reversus</i>.
Ma è certo che questo imperadore non
si mosse di Germania nell'anno presente,
perchè quivi impegnato per la guerra
insorta fra lui ed <i>Arrigo II</i> il Rissoso,
duca di Baviera, suo cugino <span class="fnote">[Sigebertus, in Chronico.]</span>. Il <i>sequenti
anno</i> dell'Ostiense riguarda la
succession degli arcivescovi di Capoa, nè
altro vuol indicare se non l'anno 980,
in cui, siccome vedremo, Ottone II arrivò
fino in Calabria. Secondo i conti di
Camillo Pellegrino, qui convien riferire
una rivoluzione accaduta nel principato
di Salerno, e narrata dall'Anonimo salernitano <span class="fnote">[Anonym. Salern., P. I, tom. 2 Rer. Ital.]</span>.
Avea <i>Gisolfo I principe</i> di Salerno
non solamente accolto, ma eziandio
colmato di beni e d'altri benefizii <i>Landolfo</i>
figliuolo di <i>Atenolfo II</i> principe di
Benevento e suo cugino. Costui con esecrabil
ingratitudine, sul fine dell'anno
precedente, una notte con assai congiurati
fece prigione il suo benefattor Gisolfo
e la principessa <i>Gemma</i> di lui moglie,
con varii loro attinenti, ed usurpossi
il principato di Salerno. <i>Marino duca</i> di
Napoli, <i>Monsone duca</i> di Amalfi teneano
con esso Landolfo. Ne era afflittissimo il
popolo di Salerno, perchè non poco amava
il suo principe Gisolfo. Riuscì in
quest'anno ad alcuni parenti del principe
medesimo di muovere <i>Pandolfo principe</i>
di Benevento in aiuto di lui, giacchè
esso Pandolfo non avea caro che Landolfo
suo parente alzasse la testa. Ed in
fatti portatosi egli con un potente esercito
sotto Salerno, talmente strinse quella
città, che l'usurpatore coi suoi fu necessitato
a capitolare. Fu rimesso in libertà
<span class="pagenum" id="Page_1211">[1211]</span>
Gisolfo, e riebbe il dominio suo. Per ricompensa
di sì rilevante servigio recatogli
da Pandolfo, giacchè non aveva figliuoli
suoi proprii, adottò per suo figliuolo
<i>Pandolfo</i> ossia <i>Paldolfo</i>, secondogenito
del medesimo principe Pandolfo.
</p>

<hr />
</div>

<div class="chapter">
<h2 class="hidden" id="DCCCCLXXV">DCCCCLXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXV</span>. Indiz. <span class="scp">III</span>.</td>
  </tr>
  <tr>
    <td><span class="smcap">Benedetto VII</span> papa 1.</td>
  </tr>
  <tr>
    <td><span class="smcap">Ottone II</span> imperadore 9 e 3.</td>
  </tr>
</table>

<p>
Diede fine alla sua vita e al suo
pontificato in quest'anno, oppure sul
fine del precedente, <i>Dono II</i> papa, senza
che apparisca notizia alcuna delle azioni
sue, e col non essere ancora ben certo il
tempo del suo pontificato. Ben si sa da
alcune bolle che fu eletto papa in questo
anno, se non prima. <i>Benedetto VII</i>, nipote
di <i>Alberico</i> già principe o tiranno
di Roma e vescovo di Sutri, giacchè più
non si faceva conto de' canoni che vietavano
ai vescovi il passaggio da una
chiesa all'altra. Che egli entrasse nella
sedia di san Pietro prima dell'aprile del
presente anno, lo pruova il p. Pagi <span class="fnote">[Baron., Ecclesiast. ad ann. 992.]</span>,
e possono anche persuaderlo altre memorie
che citerò qui sotto all'anno 978.
Che v'intervenisse ancora l'assenso e
l'approvazione di <i>Ottone II</i> Augusto, asserita
da alcuni scrittori, si può dedurre
dalla vita di san <i>Majolo abbate</i> di Clugnì,
là dove scrive <span class="fnote">[Pagius, in Crit. ad Annal. Baron.]</span> che esso imperadore
unitamente con sant'<i>Adelaide</i> sua
madre fece quanto potè per indurre il
santo abbate ad accettar questo sublime
impiego per rimediare agli scandali del
disunito ed ambizioso popolo romano.
Ma egli che cercava d'essere umiliato
e non esaltato, tanto si seppe scusare,
che si sottrasse alle loro istanze e preghiere:
<i>Non longo post tempore,</i> scrive
quell'autore, <i>romana sede proprio viduata
pastore, idem Dei famulus</i> (Maiolo abbate)
<i>Ottonis secundi juncta cum matre
prece, Italiam repetere a partibus est
coactus Galliae. A matre tunc et filio honore
<span class="pagenum" id="Page_1212">[1212]</span>
susceptus dignissimo, ad culmen
apostolicae dignitatis precibus impelli coepit
continuatis</i>, con quel che segue. Ora
non essendo loro riuscito questo intento,
fu poi eletto ed intronizzato il suddetto
<i>Benedetto VII</i>, il quale non tardò a raunare
un concilio, e a fulminar la scomunica
contra del vivente e fuggito antipapa
<i>Bonifazio</i>. <i>Gerberto arcivescovo</i> di
Rems, e poi pontefice romano, negli atti
del concilio di Rems, pubblicati dal cardinal
Baronio <span class="fnote">[Syrus, in Vit. S. Majoli apud Mabillon.]</span> così ne parla: <i>Succedit
Romae in pontificatu horrendum monstrum
Malefacius</i> (così nomina egli l'iniquo
Bonifazio), <i>cunctos mortales nequitia superans,
etiam prioris pontificis sanguine
cruentus. Sed hic etiam fugatus, et in
magna synodo damnatus est.</i> Possono
tali parole lasciar qualche dubbio che
<i>Benedetto VII</i> immediatamente dopo
l'espulsione dell'iniquo Bonifazio e non
già <i>Dono II</i>, fosse alzato al pontificato.
Ma senza miglior lume non si può decidere
una tal quistione.
</p>

<p>
Non s'accordano gli storici tedeschi
nell'assegnar l'anno in cui <i>Arrigo II
duca</i> di Baviera fu colla forza astretto
ad umiliare il capo all'Augusto Ottone II
suo cugino. Lamberto da Scafnaburgo <span class="fnote">[Lambertus Schafnaburgensis, in Chron.]</span>
parla di ciò sotto l'anno precedente,
Sigeberto <span class="fnote">[Sigebertus, in Chron.]</span> sotto il presente, ed Ermanno
Contratto <span class="fnote">[Hermannus Contractus, in Chron.]</span> più tardi. Oltre a
ciò, secondo l'Annalista sassone <span class="fnote">[Annalista Saxo, apud Eccardum.]</span>, fece
questo imperadore guerra con gran valore
e fortuna ai Danesi. Sigeberto ciò
riferisce all'anno susseguente. Credesi
che presente terminasse il corso di sua
vita <i>Arnolfo arcivescovo</i> di Milano, il quale
ebbe per successore <i>Gotifredo</i>. Questi,
per attestato di Arnolfo storico milanese <span class="fnote">[Arnulf., Hist. Mediolanens., lib. 1, cap. 8.]</span>,
nipote del suddetto Arnolfo, a
tutta prima fu rigettato dal clero e popolo,
perchè non era nè prete, nè diacono,
ma solamente suddiacono. Finalmente
<span class="pagenum" id="Page_1213">[1213]</span>
superò tutti gli ostacoli <i>regiae fidelitatis
gratia</i>, perchè o era stato promosso da
Ottone II Augusto, o per interposizione
di lui si placarono gli oppositori. Questi
poi ebbe guerra, come di sopra fu accennato,
con <i>Corrado</i> ed <i>Adalberto</i> figliuoli
del fu re Berengario, che tuttavia viveano
e teneano vive le lor pretensioni.
Si quietò Corrado per via d'accordo;
ma Adalberto, finchè ebbe fiato, tenne
l'armi in mano; tutti fatti, come si può
credere, succeduti in Lombardia. Sotto
quest'anno ancora notò Lupo Protospata <span class="fnote">[Lupus Protospata, in Chronic.]</span>
che <i>Ismael</i> (sarà un capitano dei
Saraceni) <i>interfectus est, et Zacherias</i>
(sarà un generale de' Greci) <i>Botuntum
cepit</i>, cioè la città di Bitonto, in cui forse
prima dominava <i>Pandolfo principe</i> di
Benevento: notizie troppo scure per poter
conoscere la storia di que' paesi. E
il Sigonio <span class="fnote">[Sigonius, de Regno Ital. lib. 7.]</span> parimente nota che <i>Bononienses,
orientibus in urbe seditionibus,
turres privatas condere; Urbevetani consules
creare coeperunt</i>. Ma il Sigonio avrà
ciò preso da qualche storia degli ultimi
tempi, non punto valevole ad informarci
di questi tenebrosi tempi. Che si potesse
allora dar principio alle torri private
de' nobili nelle città d'Italia, non avrei
difficoltà a crederlo. Ma tengo ben certo
che niuna per anche delle città d'Italia
avea introdotto l'uso de' consoli coll'autorità
e balìa che troveremo ne' due secoli
susseguenti.
</p>

<hr />
</div>

<div class="chapter">
<h2 class="hidden" id="DCCCCLXXVI">DCCCCLXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXVI</span>. Indiz. <span class="scp">IV</span>.</td>
  </tr>
  <tr>
    <td><span class="smcap">Benedetto</span> VII papa 2.</td>
  </tr>
  <tr>
    <td><span class="smcap">Ottone</span> II imperadore 10 e 4.</td>
  </tr>
</table>

<p>
Dall'Annalista sassone <span class="fnote">[Annalista Saxo, apud Eccardum.]</span> sotto il
presente anno abbiamo che <i>Arrigo II duca</i>
di Baviera, appellato da' moderni il
Rissoso, fu posto, come oggidì diciamo,
al bando dell'imperio, e privato del ducato,
ed anche scomunicato per la sua
ribellione all'imperador suo cugino. Ritirossi
<span class="pagenum" id="Page_1214">[1214]</span>
egli in Boemia, mettendosi sotto
l'ali di <i>Boleslao II duca</i> di quel paese.
Prese motivo di qui l'imperador Ottone
di far guerra alla Boemia, ma con poca
fortuna la fece. Sorpreso dai Boemi un
corpo di Bavaresi ch'erano venuti al
servigio di Ottone, fu per la maggior parte
tagliato a pezzi. A questo avviso, se ne
tornò indietro assai confuso l'imperadore,
ma pieno di rabbia e di desiderio di
vendicarsene. Per testimonianza del Dandolo <span class="fnote">[Dandul., in Chron., tom. 12 Rer. Ital.]</span>,
una fiera tragedia accadde in
quest'anno in Venezia. Avea <i>Pietro Candiano
IV</i> doge di Venezia sotto varii pretesti
ripudiata sua moglie, con obbligarla
a farsi monaca nel nobilissimo monistero
di san Zaccheria. Quindi passò ad accasarsi
con <i>Gualdrada</i>, sorella di <i>Ugo duca</i>
e marchese di Toscana, che gli portò in
dote assaissimi poderi, servi e serve, verisimilmente
verso i confini del Ferrarese.
Per difesa di questi beni che erano
fuori del dominio veneto, egli assoldò
molti soldati italiani: il che accrebbe la
sua baldanza in maniera, che cominciò a
trattar con troppo rigore il popolo di Venezia,
ed attaccar facilmente brighe coi
vicini. Dicono ch'egli <i>ferrariensis castelli
populum debellavit; opiterginum quoque
castrum igne comsumtum devastari jussit;
nonnullaque alia se objurgantibus aspera
intulit</i>. Ma finì male l'alterigia sua. Venuto
egli in odio a tutto il popolo, e formata
una congiura contra di lui, questa
scoppiò nell'anno presente. L'assalirono
un dì, e perchè non poteano espugnare il
palazzo, dov'egli si difendeva con alquanti
soldati, seguitando lo sconsigliato parere
di <i>Pietro Orseolo</i>, vi attaccarono il
fuoco. Le fiamme non solamente distrussero
il palazzo, ma anche le chiese di san
Marco, di san Teodoro e di santa Maria
Zobenigo, e più di trecento case. Pietro
doge nel fuggire fu preso, e unitamente
con Pietro suo figliuolo infante trucidato
dai principali della città. Nel dì 12 d'agosto
fu eletto doge il suddetto <i>Pietro Orseolo</i>,
personaggio di rara pietà e di costumi
<span class="pagenum" id="Page_1215">[1215]</span>
veramente cristiani, il quale s'applicò
tosto a rifare il palazzo ducale e il
tempio di san Marco, e a governare con
singolare carità e giustizia il popolo suo.
Da san Pier Damiano <span class="fnote">[Petrus Damian., in Vita Sancti Romualdi.]</span>, che narra questo
avvenimento, tali notizie prese lo stesso
Dandolo. E merita d'essere notato
dirsi dal medesimo san Pier Damiano che
Pietro Orseolo <i>dalmatici regni adeptus
est principatum</i>, ovvero, ch'egli <i>dalmatici
ducatus gubernabat habenas</i>; il che potrebbe
far credere che i Veneziani già
fossero in possesso della Dalmazia. Ma
noi vedremo che molto più tardi la Dalmazia
venne sotto il dominio dei Veneziani.
Il Damiano per anticipazione parlò
così, perchè a' suoi giorni la Dalmazia
ubbidiva a quell'inclita repubblica. Veggasi
qui sotto all'anno 997. All'anno
presente notò Lupo protospata <span class="fnote">[Lupus Protospata, in Chronico.]</span> che
<i>obsederunt Saraceni Gravinam, sed irrito
conatu</i>; e che <i>Giovanni Zimisce</i> imperador
glorioso de' Greci diede fine alla sua vita,
con succedergli <i>Basilio</i> e <i>Costantino</i>, figliuoli
di <i>Romano juniore</i> già imperadore:
il che viene attestato anche da altri scrittori
delle cose greche: nè si dee tralasciare
che nell'anno presente stabilì pace
e lega <i>Sicardo conte</i>, e tutto il popolo
della città di <i>Giustinopoli</i>, oggidì Capodistria,
col suddetto <i>Pietro Orseolo</i>, appellato
ivi <i>gloriosissimus Venetiarum dux</i>. Lo
strumento rapportato dal Dandolo ha le
seguenti note: <i>Imperante domino nostro
domino Ottone serenissimo imperatore anno
quarto</i> (coll'epoca incominciata dopo
la morte del padre) <i>XII mensis octobris,
Indictione V</i>, cominciata nel settembre;
e perciò nell'anno presente, e non già
nell'<i>anno secondo</i>, come pensò il Dandolo,
perchè sussiste che egli fosse creato
doge nel presente. Di qui poi abbiamo
che l'Istria tuttavia riconosceva l'imperador
d'Occidente per suo sovrano.
</p>

<p>
<span class="pagenum" id="Page_1216">[1216]</span>
</p>

<hr />
</div>

<div class="chapter">
<h2 class="hidden" id="DCCCCLXXVII">DCCCCLXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXVII</span>. Indiz. <span class="scp">V</span>.</td>
  </tr>
  <tr>
    <td><span class="smcap">Benedetto</span> VII papa 3.</td>
  </tr>
  <tr>
    <td><span class="smcap">Ottone</span> II imperadore 11 e 5.</td>
  </tr>
</table>

<p>
Cominciarono almeno in quest'anno,
e continuarono nel seguente, le discordie
fra <i>Ottone II</i> Augusto e <i>Lottario re</i> di
Francia, a cagion del ducato della Lorena.
Non sono concordi gli antichi storici,
cioè Ermanno Contratto, Sigeberto, l'Annalista
sassone ed altri, in assegnare i
tempi di quelle militari imprese. L'Annalista
suddetto <span class="fnote">[Annalista Saxo, apud Leibnitium et Eccardum.]</span> racconta sotto il presente
anno, ed altri sotto il seguente, ciò
ch'io sono ora per dire. Perchè Lottario
avea data la Lorena a <i>Carlo</i> suo fratello,
e questi s'era collegato coll'imperadore,
Lottario in collera portò l'armi sue in
Lorena, e dato il sacco al palazzo di
Aquisgrana, sedia del regno, e ad altri
luoghi, se ne tornò indietro. Ottone irritato
forte da queste violenze del re suo
cognato, per attestato di Sigeberto <span class="fnote">[Sigebertus, in Chron. ad ann. 978.]</span>,
<i>cum inestimabili exercitu prosecutus, condicto
die, scilicet kalendis octobris Franciam
intravit, quam usque ad kalendas
decembris pervagatus, fines Remensium,
Laudunensium, Suessionum, et Parisiensium,
diversa caede vastavit, ecclesiis tantum
Dei omnium immunitate concessa</i>.
L'Annalista sassone scrive ch'egli <i>usque
Parisius nullo sibi obsistente pervenit</i>. Ma
nel tornare indietro, allorchè ebbe da
valicare il fiume Assona, colto dall'armata
di Lottario, vi perdè buona parte
del bagaglio e della preda. Lascerò ch'altri
decida, se questa guerra appartenga
al presente o al susseguente anno. Secondochè
scrive il suddetto Annalista, prima
che seguisse questa rottura fra l'imperadore
e il re Lottario, il deposto duca di
Baviera <i>Arrigo II</i> occupò la città di Passavia.
Vi accorse Ottone Augusto, assediò
lui nella medesima, e in fine l'obbligò a
<span class="pagenum" id="Page_1217">[1217]</span>
sottomettersi al suo volere. E Lupo protospata <span class="fnote">[Lupus Protospata, in Chronico.]</span>
lasciò scritto a questo medesimo
anno: <i>Incenderunt Agareni civitatem
Oriae, et cunctum vulgus in Siciliam deduxerunt</i>.
Altri tengono succeduto più
tardi questo fatto. Vien rapportato dal
Margarino <span class="fnote">[Margarin., Bullar. Casinens., tom. 2, Constit.
LVIII.]</span> un diploma di Ottone II
Augusto, come spettante all'anno presente,
colle seguenti note: <i>Datum IV nonas
aprilis anno dominicae Incarnationis
DCCCCLXXVII, Indictione V, regni vero
domni Ottonis XVI, imperii XI</i>. In esso dichiara
egli conte di Bobbio l'abbate di
quell'insigne monistero, come erano stati
in addietro altri abbati. Ma altrove <span class="fnote">[Antichità Estensi. P. I, cap. 21.]</span>
ho io dubitato della legittimità di questo
diploma, al vedere sì anticamente investito
l'abbate <i>per annulum aureum de jam
dicto comitatu</i>, e al trovar qui l'<i>anno XI</i>
dell'imperio, il quale cominciava a decorrere
solamente nel Natale dell'anno presente.
Però l'Ughelli tralasciò l'anno di
esso imperio, ed aggiunse: <span class="fnote">[Ughell., Ital. Sacr., 4 in Episcop. Bobiens.]</span> <i>Actum Noviomaga
in palatio imperatoris</i>. Sono ivi
citati per testimonii l'arcivescovo di Magonza,
<i>Rinaldo vescovo</i> di Pavia, <i>Giovanni
vescovo</i> di Piacenza, ed altri. Non si
solevano allora registrar ne' diplomi imperiali
i nobili testimonii. Tal costume fu
introdotto più tardi. Vescovo era allora
di Piacenza <i>Sigolfo</i> e non <i>Giovanni</i>, come
s'ha dalle carte accennate dal Campi <span class="fnote">[Campi, Istor. di Piacenza, tom. 1.]</span>,
il quale stranamente si studia d'accordare
con esse l'anacronismo di questo diploma.
Comunque sia, quivi s'incontrano
le seguenti parole: <i>Quaecumque igitur
Adalbertus vel Opizo marchiones, vel eorum
sequaces, in praefato comitatu, et
ejus pertinentiis agere vel facere praesumpserunt,
nisi de expressa licentia et
libera voluntate comitis memorati, volumus
irrita fieri atque cassa</i>. Abbiamo veduto
all'anno 972 provato con un autentico
strumento, ed io ho prima d'ora con
<span class="pagenum" id="Page_1218">[1218]</span>
altre pruove nelle Antichità estensi dimostrato,
che fiorivano in questi tempi
<i>Adalberto</i> ed <i>Oberto II</i> marchesi, figliuoli
del marchese <i>Oberto I</i>, dal secondo dei
quali discende la nobilissima casa d'Este.
E in una pergamena lucchese dell'anno
1011 s'incontra <span class="fnote">[Antichità Estensi, P. I. cap. 16.]</span> <i>Adalbertus marchio
filio bonae memoriae Oberti, qui Oppitio</i>:
del che fo io menzione, acciocchè si
sappia che il medesimo <i>Oberto II</i> era anche
appellato <i>Obizzo</i>. Nella stessa maniera
s'incontrerà <i>Adalbertus, qui et Azzo</i>,
ed altri simili esempli si truovano nelle
memorie di quei tempi. Però <i>Azzo</i> ed <i>Obizzo</i>
divennero poi nomi de' principi
estensi susseguenti, e andarono a poco a
poco in disuso quei di <i>Oberto</i> e di <i>Adalberto</i>,
che è lo stesso che <i>Alberto</i>.
</p>

<hr />
</div>

<div class="chapter">
<h2 class="hidden" id="DCCCCLXXVIII">DCCCCLXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXVIII</span>. Indiz. <span class="scp">VI</span>.</td>
  </tr>
  <tr>
    <td><span class="smcap">Benedetto</span> VII papa 4.</td>
  </tr>
  <tr>
    <td><span class="smcap">Ottone</span> II imperadore 12 e 6.</td>
  </tr>
</table>

<p>
Agli anni precedenti e a parte ancora
di questo appartiene un racconto di Andrea
Dandolo <span class="fnote">[Dandul., in Chronico, tom. 12 Rer. Ital.]</span>. Scrive egli che <i>Vitale
patriarca</i> di Grado, figliuolo dell'ucciso
doge <i>Pietro Candiano IV</i>, per consiglio di
alcuni Veneziani, <i>Saxoniam ad Imperatorem
properans, de occisione sui genitoris
quaerelam exposuit, et remedium imploravit.
Quem imperator devote suscipiens sibi
condoluit, et eum secum manere rogavit.</i>
Aggiugne appresso che anche <i>Gualdrada</i>
già moglie d'esso doge ucciso, e sorella
di <i>Ugo duca</i> e marchese di Toscana, <i>lege
salica desponsata</i>, perchè veramente discendente
da padre ed avolo franzesi,
fece anch'ella ricorso con buone raccomandazioni
alla imperadrice <i>Adelaide</i>,
per inquietare il doge novello e i Veneziani.
Ma <i>Pietro Orseolo</i> doge destramente
trattò con essa imperadrice, e per via
d'una composizione <i>quietationem obtinuit
subsequenter, per imperatricem approbatam
Placentiae, Dominico Carimano Venetorum
nuntio procurante</i>. Abbiamo dall'Annalista
<span class="pagenum" id="Page_1219">[1219]</span>
sassone <span class="fnote">[Annalista Saxo, apud Eccardum.]</span> che in quest'anno
<i>Adelheidis imperatrix cum filia Athelheide
abbatissa in Italiam profecta est
propter quasdam discordias inter se et filium
factas</i>. Però si può credere che in
questi tempi seguisse l'accordo suddetto
approvato in Piacenza dalla suddetta Augusta.
Noi abbiamo da Siro monaco <span class="fnote">[Syrus, in Vit. S. Majoli apud Mabill.]</span>
che <i>Ottone II</i> Augusto concepì tanta alterazion
d'animo contra della piissima
imperadrice sua madre, <i>quasi in rei publicae
dilapidatricem</i>, forse perch'ella spendeva
molto in limosine, e in ornare o
dotar le chiese. Ma <i>Odilone abbate</i> di Clugnì <span class="fnote">[Odilo, in Vit. S. Adelheidis.]</span>
nella vita di questa santa imperadrice
scrive, che non mancando alla corte
chi la metteva in disgrazia del figliuolo
Augusto (e fra queste si può sospettare,
per quanto dirò altrove, che vi entrasse
la nuora Teofania), essa Adelaide non in
Italia si ritirò, ma bensì nel paterno regno
della Borgogna, <i>ubi a fratre scilicet
Chuonrado</i> (re di quella contrada), <i>et
nobilissima Mathilde ejus conjuge</i>, fu ben
ricevuta. E perciò <i>tristabatur de absentia
ejus Germania; laetabatur in adventu ejus
tota Burgundia; exultabat Lugdunum,
quondam philosophiae mater et nutrix:
necnon et Vienna nobilis sedes regis</i>. Da
ciò inferisce il padre Mabillone che s'ingannasse
l'Annalista suddetto sì nel raccontar
la venuta in Italia di santa Adelaide,
come ancora nell'anno, pretendendo
egli che ciò seguisse solamente nell'anno
980, in cui san <i>Maiolo abbate</i> riconciliò
l'Augusta madre col figlio. Ma avendo
noi qui l'asserzione dello storico sassone,
e inoltre quella del Dandolo, che dovette
prendere la notizia dell'accordo seguito
fra Gualdrada e Pietro Orseolo doge
dallo strumento fatto in Piacenza coll'interposizione
dell'imperadrice, abbiamo
assai fondamento di credere quell'Augusta
venuta di Germania in Italia, da
dove poi dovette passare a Vienna di
Francia.
</p>

<p>
<span class="pagenum" id="Page_1220">[1220]</span>
</p>

<p>
Dal Dandolo suddetto vien susseguentemente
scritto, e più diffusamente
esposto da san Pier Damiano <span class="fnote">[Petrus Damian., in Vit. S. Romualdi.]</span> e da
altri che hanno scritta la vita di san <i>Pietro
Orseolo</i>, cioè del soprallodato doge,
attendendo egli alle opere di pietà, siccome
uomo di santa vita, ma conoscendo
d'aver dei nemici che macchinavano
contro di lui, e provando anche i rimorsi
per l'uccisione del suo antecessore:
capitò a Venezia <i>Guarino abbate</i> di san
Michele di Cusano in Guascogna, che non
difficilmente persuase al buon doge di
dare un calcio al mondo, e di abbracciar
la vita monastica. In fatti nella notte del
dì primo di settembre dell'anno presente
<i>Pietro Orseolo</i>, senza far parola di ciò
nè colla moglie Felicita, nè con Pietro
suo figliuolo, nè con alcuno de' suoi domestici,
uscì segretamente di Venezia,
accompagnato da Giovanni Gradenigo e
da Giovanni Morosino suo genero, personaggi
anch'essi di rara pietà, e da <i>Romoaldo</i>
celebre monaco di Ravenna, e
poi santo institutore dell'ordine camaldolense,
e da Marino insigne anacoreta,
s'inviò in Francia, e quivi nel monistero
suddetto di san Michele prese l'abito
monastico, e passò quivi diciannove anni,
crescendo di virtù in virtù; di modo che
dopo morte, risplendendo anche per varii
miracoli, fu in quel monistero ed in
Venezia onorato qual santo. A <i>Pietro Orseolo</i>
succedette in quest'anno nel ducato
di Venezia <i>Vitale Candiano</i>, fratello
dell'ucciso <i>Pietro IV</i> doge. A questo avviso
tornò a Venezia <i>Vitale patriarca</i> di
Grado suo nipote, che dianzi dimorava
nella marca di Verona. E perciocchè
questo prelato avea sommamente screditato
i Veneziani presso l'imperadore <i>Ottone
II</i>, fu spedito dallo stesso suo zio
doge in Germania per rimetterli in grazia:
il che egli felicemente eseguì. Mancò
di vita nell'anno presente <i>Gisolfo I</i> principe
di Salerno <span class="fnote">[Camill. Peregr., Hist. Princip. Langob.,
P. I, tom. 2 Rer. Ital.]</span>, e succedette a lui in
<span class="pagenum" id="Page_1221">[1221]</span>
quel principato <i>Pandolfo</i>, secondogenito
di <i>Pandolfo Capodiferro principe</i> di Benevento
e Capua, adottato per figliuolo
da esso Gisolfo nell'anno 974. Ma Pandolfo
assunse anch'egli il titolo di principe
di Salerno, e volle governar quegli
stati insieme col figliuolo; in guisa che
possedendo i principati di Benevento, Capoa
e Salerno, e reggendo inoltre il vasto
allora ducato di Spoleti e la marca di
Camerino, quasi la metà dell'Italia stava
sotto il dominio suo, ed egli era senza
comparazione il più potente principe d'Italia.
Nè si dee tralasciare che tutti quei
principi erano di <i>nazion longobarda</i>, e
s'intitolavano <i>Langobardorum gentis principes</i>.
</p>

<p>
Tali ancora furono i due <i>marchesi
Oberti</i> progenitori della casa d'Este, e i
lor successori si gloriavano d'essa nazione.
Tali parimente furono gli antenati
della celebre <i>contessa Matilda</i>. Fioriva tuttavia
in questi tempi <i>Adalberto</i> ossia <i>Alberto
Azzo</i>, conte di Modena e di Reggio,
e bisavolo della stessa contessa. Si truova
egli vivente anche nell'anno 981, come
si ha da un suo contratto riferito
nel Bollario casinense <span class="fnote">[Bullarium Casinens., tom. 2, Constit. LXI.]</span>. Aveva egli due
figliuoli, cioè <i>Tedaldo</i>, che fu successore
ne' suoi beni e stati, e <i>Gotifredo</i> che fu
vescovo di Brescia, vivente anche il padre.
Moglie d'esso <i>Alberto Azzo</i> era <i>Ildegarde</i>,
donna piissima, la quale, per attestato
di Donizone <span class="fnote">[Donizo, in Vita Mathild., lib. 1, cap. 1.]</span>, fabbricò il monistero
di san Genesio di Brescello, oggidì
ridotto in commenda. Fortificò egli maggiormente
la Rocca di Canossa, vi fondò
ed arricchì la chiesa di santo Apollonio,
in cui stabilì una collegiata di canonici,
mutata dipoi in un monistero di Benedettini,
anch'esso passato dipoi in commenda.
In alcuni strumenti di <i>Tedaldo
marchese</i> suo figliuolo si truova anche lo
stesso Alberto intitolato <i>marchese</i>. Leggesi
ivi <span class="fnote">[Bacchini, Istoria del Monistero di Polirone,
Append.]</span> <i>Theudaldus marchio, filio quondam
<span class="pagenum" id="Page_1222">[1222]</span>
Adelberti itemque marchio, qui professo
sum ex natione mea lege vivere
Longobardorum</i>. Ma ci è ignoto di qual
marca sì l'uno che l'altro fossero investiti.
Al presente anno Ermanno Contratto <span class="fnote">[Hermannus Contractus, in Chronico, edition.
Canis.]</span>,
Lamberto da Scafnaburgo <span class="fnote">[Lambertus Schafnaburgensis, in Chron.]</span>
ed altri rapportano la guerra seguita
fra <i>Ottone II</i> Augusto, e <i>Lottario re</i> di
Francia, siccome ancora la depressione
di <i>Arrigo II duca</i> di Baviera. Sono
di esso Ermanno queste parole: <i>Heinricus
dux Bajoariae, et alius dux, augustensis
quoque episcopus Heinricus, rebellantes
imperatori, capti et exsilio mancipati
sunt. Ducatumque Bajoariae Otto dux
Suevorum cepit</i>. Era questo <i>Ottone</i> figliuolo
di <i>Litolfo</i>, da noi già veduto primogenito
di Ottone il Grande imperadore.
Confermò l'Augusto Ottone in quest'anno
i beni e privilegii della chiesa di Cremona
con un diploma <span class="fnote">[Antiquit. Ital., Dissert. XVIII.]</span> dato <i>XIV kalendas
majas, anno dominicae Incarnationis
DCCCCLXXVIII, regni vero domni Ottonis
imperatoris Augusti XVIII, imperii vero XI,
Indictione VII. Actum corte, quae Altestet
dicitur.</i> L'indizione ha da essere <i>sesta</i>.
</p>

<p>
Girolamo Rossi <span class="fnote">[Rubeus, Histor. Ravenn., lib. 5.]</span> sotto l'anno presente,
come egli crede, rapporta così
imbrogliate e scure alcune notizie spettanti
a Ravenna, che non se ne può ben
comprendere il senso. Cita egli uno strumento,
in cui <i>Uberto vescovo</i> di Forlì ed
alcuni arcipreti concedono ad <i>Onesto arcivescovo</i>
di Ravenna <i>viginti manentes</i>
(erano contadini obbligati con una specie
di servitù al servigio de' lor padroni)
con tutte lor le vigne e beni, <i>eo ordine,
condicioneque, ut si per apostolicos sanctae
romanae Ecclesiae, aut per Othonem
imperatorem, media pars de districtione
urbis Ravennae, et comitatus decimani,
quem ipse</i> (Hubertus) <i>cum Lamberto fratre,
Honesto</i> (archiepiscopo) <i>dederat, subtracta
fuisset, nec restituere intra sex
<span class="pagenum" id="Page_1223">[1223]</span>
menses ipse, neque Lambertus posset, Honesto
fas esset manentes, qui supra scripti
sunt, bonaque, quae ad Hubertum et Lambertum
ibidem pertinerent, omnia tenere,
possidereque</i>. Lo strumento fu scritto
<i>anno pontificatus domni Benedicti summi
pontificis sexto, sicque imperante domno
Othone, a Deo coronato in Italia anno XI,
die II mensis octobris, Indictione VI, in
loco, qui dicitur Conversito, territorio ariminensi</i>.
Non si sa intendere come nel
dì 2 di ottobre dell'anno presente potesse
correre l'<i>anno sesto</i> di <i>Benedetto
VII</i> papa. Altre memorie abbiamo che
indicano lui creato papa nell'anno 975;
e però come mai può convenire all'anno
presente l'<i>anno VI</i> del suo pontificato?
Nell'archivio del monistero di Subiaco
si legge uno strumento, scritto <i>anno, Deo
propitio, pontificatus domni Benedicti summi
pontifici, et universali VII, papae IV,
imperante domno Ottone a Deo coronato
pacificus imperator anno XI, Indictione VI
mensis martii die sexta</i>, cioè nell'anno
presente. Un altro fu scritto <i>anno pontificatus
domni Benedicti summi pontifici
et universali VII papae in sacratissima
Sede beati Petri II, imperatoriis domni
Ottoni pissimi et perpetuo Augusto a Deo
coronati, anno nono, Indictione IV, mensis
januarii die X</i>, cioè nell'anno 976. Ritornando
ora alle parole dello strumento
accennato dal Rossi, è considerabile il
dirsi, che se dal papa o dall'imperadore
fosse tolta all'arcivescovo Onesto <i>media
pars de districtione Ravennae, et comitatus
decimani</i> (ceduto all'<i>arcivescovo Onesto</i>
dal <i>vescovo Uberto</i>, e da Lamberto suo
fratello), in tal caso esso arcivescovo resti
padrone degli uomini e beni soprannotati.
Può essere che fosse in disputa la signoria
di Ravenna fra il romano pontefice e
l'imperadore. Ma giacchè abbiam rapportato
dei documenti spettanti alla cronologia
pontifizia, non vo' finirla senza
avvertire, che nell'archivio poco fa menzionato
del monistero insigne di Subiaco
si trova un'altra bolla con queste note:
<i>Anno, Deo propitio, pontificatus domni
<span class="pagenum" id="Page_1224">[1224]</span>
Benedicti summi pontifici, et universali septimi
papae in sacratissima Sede beati
Petri Apostoli tertio, imperii domni Ottonis
magni imperatori anno decimo, Indictione
V, mense aprilis die XXVIII</i>, cioè
nell'anno 977. Ora, dai suddetti documenti
risulta che <i>Benedetto VII</i> fu assunto
al pontificato o sul fine dell'anno 974,
o sul principio del 975. All'incontro in
Ravenna si truova esso papa promosso
al pontificato un anno o due prima. Il
padre don Pier Paolo Ginanni abbate benedettino,
diligentissimo raccoglitore delle
memorie antiche di Ravenna, ha scoperto
due strumenti, l'uno scritto <i>anno
pontificatus domni Benedicti decimo, imperante
Ottone in Italia anno XV, die XXIV
decembris, Indictione X. Ravennae</i>, che
indica l'anno 982, regnante Ottone II
Augusto. L'altro fu scritto <i>anno pontificatus
domni Benedicti octavo, die XI aprilis,
per Indictionem VIII</i>, cioè nell'anno
980, da' quali strumenti veggiamo anticipato
d'uno o di due anni il principio
del di lui pontificato. Che è qui da dire?
Altro io non so immaginare, se non un
ripiego, che io nondimeno sono il primo
a confessar poco verisimile. Cioè che i
Ravegnani confondessero insieme i due
Benedetti, cioè il sesto e il settimo, con
credere che il primo uscito di carcere
avesse continuato a sedere nella cattedra
di san Pietro, e che perciò attribuissero
all'uno anche gli anni dell'altro, mentre
succedettero sì da vicino l'uno all'altro.
Fors'anche tali carte potrebbono far dubitare
che Benedetto, da noi chiamato sesto,
non fosse strangolato, ma risorgesse.
</p>

<hr />
</div>

<div class="chapter">
<h2 class="hidden" id="DCCCCLXXIX">DCCCCLXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXIX</span>. Indiz. <span class="scp">VII</span>.</td>
  </tr>
  <tr>
    <td><span class="smcap">Benedetto</span> VII papa 5.</td>
  </tr>
  <tr>
    <td><span class="smcap">Ottone</span> II imperadore 13, 7.</td>
  </tr>
</table>

<p>
Per attestato del Dandolo <span class="fnote">[Dandul., in Chron., tom. 12 Rer. Ital.]</span>, <i>Vitale
Candiano</i>, creato doge di Venezia nell'anno
precedente, dopo aver passato solamente
un anno e due mesi nel governo
colla sanità sempre languente ed afflitta
<span class="pagenum" id="Page_1225">[1225]</span>
da varii malori, infermossi gravemente;
e però quattro giorni prima di
morire, fattosi portare al monistero di
sant'Ilario, quivi preso l'abito monastico,
e fatta la professione, passò a miglior
vita. Tale era allora il pio costume
di molti, persuasi di assicurarsi in
tal maniera l'eterna loro salute. E resta
tuttavia qualche vestigio di quest'uso nell'abito
religioso, con cui molti, e non
men de' buoni che de' cattivi, si fanno
portare alla sepoltura, eleggendo allora
alcuni ciò che forse sprezzarono e derisero
in loro vita. Fu in luogo di Vitale
proclamato doge di Venezia <i>Tribuno
Memmo</i>, persona assai facoltosa, sotto il
quale per poca sua cura accaddero varii
scandali e sconcerti in quella nobil città.
Perciocchè nata nimicizia fra i Caloprini
e Morosini, potenti famiglie di Venezia,
i primi un giorno, spalleggiati dal
medesimo doge, presero l'armi contra
degli altri, che ebbero la fortuna di salvarsi,
fuorchè Domenico Morosino, che
restò vittima del furor de' nemici. Io non
so onde abbia tratto il Sigonio <span class="fnote">[Sigonius, de Regno Ital., lib. 7.]</span> ciò
che egli racconta sotto l'anno presente.
Cioè che insorse una gran guerra in
Italia, <i>quippe Basilius et Constantinus
imperatores turpe rati, se vetere tot annorum
Apuliae, Calabriaeque fuisse possessione
dejectos, Sarracenis, quos nuper
Creta exegerant</i> (abbiam veduto che l'isola
di Candia fu ritolta ai Saraceni l'anno
961 sotto Romano juniore imperadore)
<i>magna mercede conductis, Italiam
invaserunt, et Barrio, ac Matera expugnatis,
Apuliam primum, deinde, nemine
prohibente, Calabriam receperunt</i>. Ma a
chi ritolsero i Greci quelle contrade? Se
i Saraceni erano in loro aiuto, dalle mani
di chi le avran ricuperate i Greci? A
me non è venuto sotto gli occhi antico
scrittore alcuno, che parli di sì fatto avvenimento.
E noi vedremo in breve i Saraceni
potenti in Calabria. Lupo Protospata
sotto quest'anno scrive <span class="fnote">[Lupus Protospata, in Chron.]</span>: <i>Occidit
<span class="pagenum" id="Page_1226">[1226]</span>
Porphyrius Protospata Andream episcopum
oriensem mense augusti</i>. Altra
avventura di conseguenza non dovette
egli sapere. E poscia all'anno 982 nota
che la città di Bari fu consegnata ai Greci:
come dunque se ne impadronirono
in quest'anno? Per altro è certo che
pochi anni prima aveano i Greci perduta
la città di Bari, e seco, come si può credere,
la Puglia. Cedreno l'attesta <span class="fnote">[Cedrenus, in Annal.]</span>, favellando
di Basilio e Costantino Augusti
greci: <i>In Italia</i>, dice egli, <i>quidam, vir potens,
unus de iis, qui Barim incolebant,
nomine Meles, concitatis Longobardis, contra
Romanos</i> (tal nome attribuivano a sè
stessi i Greci) <i>movit. Quumque imperator
adversus hunc misisset Basilium Argyrum
Sami, et Contoleonem Cephalleniae
praefectos, Meles illustri eos praelio vicit,
multis caesis, haud paucis captis, reliquis
turpi fuga vitam tutatis.</i> È da stupire
come Lupo Protospata nulla parli di questo
fatto, quando sia vero. Tanto l'Ughelli <span class="fnote">[Ughell., Ital. Sacr., tom. 2.]</span>,
quanto il Bordoni <span class="fnote">[Bordon., Thesaur. Eccles. Parmens.]</span> rapportano
a quest'anno un privilegio conceduto a
<i>Sigefredo vescovo</i> di Parma con queste
note: <i>Data nonis aprilis, anno dominicae
Incarnationis DCCCCLXXIX, Indictione
VII, anno tertii Othonis regni regnante
sexto. Actum Quitelemburgi:</i> senza punto
badar essi che Ottone terzo non era per
anche nato in quest'anno, e che allora
regnava Ottone secondo imperadore, e
non già suo figliuolo, e che l'<i>indizione VII</i>
non s'accorda coll'<i>anno VI</i> di Ottone III.
Sarà forse un diploma vero, ma alterato
dai copisti ignoranti. <i>Mansone</i> imperiale
patrizio ed antipato, cioè proconsole, si
truova duca di Amalfi <span class="fnote">[Antiq. Ital., tom. 1, pag. 210.]</span>. Questi nell'anno
892 fu degradato da <i>Oferio</i> suo fratello,
il quale, dopo avere regnato un anno
e nove mesi, mancò di vita, e diede
adito al suddetto Mansone di riassumere
il governo di Amalfi.
</p>

<p>
<span class="pagenum" id="Page_1227">[1227]</span>
</p>

<hr />
</div>

<div class="chapter">
<h2 class="hidden" id="DCCCCLXXX">DCCCCLXXX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXX</span>. Indiz. <span class="scp">VIII</span>.</td>
  </tr>
  <tr>
    <td><span class="smcap">Benedetto</span> VII papa 6.</td>
  </tr>
  <tr>
    <td><span class="smcap">Ottone</span> II imperadore 14 e 8.</td>
  </tr>
</table>

<p>
Era fin qui durata la nimicizia di <i>Ottone
II</i> imperatore con <i>Lottario re</i> di
Francia, a cagione della Lorena, provincia
allora di grande estensione fra la Germania
e la Gallia. In quest'anno ebbe
fine. Seguì un abboccamento fra loro, e,
per attestato di Ditmaro <span class="fnote">[Ditmarus, in Chron., lib. 3.]</span>, <i>Lutharius
rex cum filio suimet, ac muneribus magnificis
ad Ottonem venit, et sibi satis
faciens, amicitiam ejus firmiter acquisivit</i>.
Così hanno altri scrittori <span class="fnote">[Annales Hildeshemenses. Annalista Saxo.]</span>. E Sigeberto
aggiugne <span class="fnote">[Sigebert., in Chron.]</span>, che <i>rex Lotharius Lotharingiam
abjurat</i>. Ma il continuatore di
Frodoardo <span class="fnote">[Continuator Frodoardi, apud Du-Chesne,
tom. 2 Rer. Franc.]</span> scrive che Ottone Augusto
riconobbe quel paese in feudo dal re
di Francia: <i>Lotharius rex Francorum
contra voluntatem principum regni sui
Remis pacificatus est cum Othone imperatore,
deditque Othoni in beneficium Lotharingiae
ducatum: quod magis corda
praedictorum principum contristavit</i>. Lascerò
io disputare intorno a questo punto
gli eruditi franzesi e tedeschi; perchè
quel continuatore non è di tale antichità
da potersi riposar sul suo detto. In questa
maniera avendo l'Augusto Ottone
assicurata la quiete della Germania, rivolse
i suoi pensieri all'Italia. Stavagli
ai fianchi l'imperadrice <i>Teofania</i> sua moglie,
che gli andava mettendo in capo
delle pretensioni sopra gli stati posseduti
dai greci Augusti in Italia, per esser ella
figliuola d'un greco imperatore: con che
s'invogliò il marito di tentare la conquista.
Se si ha da credere ad un continuatore della
Cronica di Frodoardo <span class="fnote">[Idem, Ibidem.]</span> presso il Du-Chesne,
fu egli in oltre chiamato in Italia
dal papa, per provvedere ai mali umori che
<span class="pagenum" id="Page_1228">[1228]</span>
più che mai serpeggiavano in Roma:
<i>Evocatus a papa, ut Ecclesiae succurreret,
in Italiam, ubi Apuliam et Calabriam Italiae
provincias ad jus imperii Graecorum
appendentes, ad imperium romanum conatus
transferre</i>. In quest'anno, per testimonianza
dell'Annalista sassone <span class="fnote">[Annalista Saxo, apud Eccardum.]</span>, la
suddetta imperadrice Teofania partorì
all'Augusto marito un figliuolo, appellato
<i>Ottone III</i>, che fu poi re ed imperatore.
Calò dunque in Italia Ottone II imperadore
nell'autunno dell'anno corrente,
e, giunto a Pavia, quivi si pacificò colla
santa imperadrice <i>Adelaide</i> sua madre.
Non van d'accordo su questo punto santo
<i>Odilone abbate</i> <span class="fnote">[Odilo, in Vita S. Adelheidis.]</span> di Clugnì, e Siro monaco
abbate d'esso monistero <span class="fnote">[Syrus, in Vita S. Majoli.]</span> prima
di Odilone. Secondo il suddetto Odilone,
pentito l'imperadore dei disgusti dati
alla madre, spedì a <i>Corrado re</i> di Borgogna
e a san <i>Maiolo</i> dei messi, con
pregarli d'interporsi per la riconciliazione,
e di condurre Adelaide a Pavia. Venne
ella in fatti a quella città, abboccossi
col figliuolo, ed amendue non senza lagrime
si pacificarono. Siro all'incontro
scrive che non attentandosi alcuno dei
buoni cortigiani di aprir bocca in favor
d'Adelaide, sollecitato san Majolo da
molti, si portò alla corte, e con generosa
franchezza talmente ne parlò all'imperadore,
ch'egli si diede per vinto, e andò
a gittarsi a' piedi della madre. Nelle
annotazioni alle leggi longobardiche <span class="fnote">[Rer. Ital., P. II, tom. 1.]</span>
ho io scritto che questa riconciliazione
seguì in Verona nell'anno 983. Ma essa
è indubitatamente da riferirsi all'anno
presente. Da Pavia passò l'Augusto Ottone
a Ravenna, dove, per relazione dell'Annalista
sassone, celebrò il santo
Natale. Della sua permanenza in quella
città ne abbiamo anche la testimonianza
in un diploma <span class="fnote">[Antiquit. Ital., Dissert. XVIII.]</span> da me dato alla luce,
in cui egli confermò ai canonici di Parma
<span class="pagenum" id="Page_1229">[1229]</span>
<i>interventu ac petitione dominae nostrae
matris Adelaidae</i>, (già riconciliata
con lui) tutti i loro privilegii, <i>V kalendas
januarii, anno dominicae Incarnationis
DCCCCLXXX, Indictione nona, regni vero
domni Ottonis XXII</i> (dovrebbe essere <i>XX</i>)
<i>imperii autem ejus XIII</i> (dee essere XIIII,
facile errore del copista). <i>Actum Ravennae.</i>
Vuole il Sigonio <span class="fnote">[Sigonius, de Regno Ital., lib. 7.]</span> che Ottone,
appena arrivato in Italia, tenesse nel mese
d'agosto una solennissima dieta dei
principi italiani in Roncaglia sul Piacentino,
dove si fece giustizia di chi avea
mosse sedizioni in Italia, e furono conferiti
feudi a varie persone, e fra le altre
a <i>Lanfranco Bracciforte</i> piacentino. Aggiugne
che <i>Tedaldo</i>, figliuolo di <i>Alberto
Azzo</i> conte ed avolo della <i>contessa Matilde</i>,
fu dichiarato marchese di Mantova.
Ma nulla di ciò sussiste. Nel dì 7 di
ottobre era tuttavia di là da' monti l'imperadore
Ottone II, come con un suo
diploma pruova il padre Mabillone <span class="fnote">[Mabill., Annal. Benedict., ad ann. 980.]</span>.
In que' tempi non v'era marchese di
Mantova. Senza dubbio <i>Tedaldo</i> portò il
titolo di <i>marchese</i>, ma con restare tuttavia
ignoto onde a lui venisse questa denominazione.
Ed è una favola quella del
Bracciforte.
</p>

<hr />
</div>

<div class="chapter">
<h2 class="hidden" id="DCCCCLXXXI">DCCCCLXXXI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXI</span>. Indiz. <span class="scp">IX</span>.</td>
  </tr>
  <tr>
    <td><span class="smcap">Benedetto</span> VII papa 7.</td>
  </tr>
  <tr>
    <td><span class="smcap">Ottone</span> II imperadore 15 e 9.</td>
  </tr>
</table>

<p>
Era tuttavia in Ravenna l'Augusto
<i>Ottone II</i> nel dì 15 di gennaio, citando
il Rossi <span class="fnote">[Rubeus, Hist. Ravenn., lib. 5.]</span> un suo diploma, dato <i>XVIII
kalendas februarii anno dominicae Incarnationis
DCCCCLXXXI, Indictione IX, regni
XX, imperii XIV. Ravennae.</i> Passò
dipoi a Roma per attestato dell'Annalista
sassone <span class="fnote">[Annalista Saxo, apud Eccardum.]</span>, in compagnia delle Auguste,
cioè di <i>Adelaide</i> sua madre e di <i>Teofania</i>
moglie, e vi solennizzò la Pasqua. Confermò
all'insigne monistero di Farfa i
<span class="pagenum" id="Page_1230">[1230]</span>
suoi privilegii con un diploma <span class="fnote">[Chronicon Farfens., P. II, tom. 2 Rer. Ital.]</span> dato <i>III
nonas maii, anno dominicae Incarnatione
DCCCCLXXXI, Indictione VIII</i> (scrivi
<i>VIIII</i>), <i>imperii autem ejus XIV. Actum
Romae.</i> Un altro suo diploma in favor
del monistero di Casauria fu spedito <i>XIV
kalendas maii</i> nell'anno suddetto, <i>Indictione
nona, regni vero domni Ottonis secundi
vicesimo primo, imperii autem ejus
decimoquarto. Actum Romae in palatio
juxta ecclesiam beati Petri Apostoli</i>, cioè
fuor di Roma, dove soleano abitar gli
imperadori, allorchè andavano a quella
augusta città. Lo stesso pure praticavano
in Ravenna, in Milano ed in altre città,
abitando fuori d'essa, credo io, per loro
maggior sicurezza, e quiete ancora dei
cittadini. Susseguentemente nel mese
d'agosto confermò tutti i privilegii e beni
al celebratissimo monistero di Monte
Casino. Il suo diploma, che tuttavia originale
col suo sigillo di cera si conserva
nell'archivio casinense, dato alla luce
dal padre abbate Gattola <span class="fnote">[Gattola, Hist. Monaster. Casinens. P. I.]</span>, si vede spedito
<i>VIII idus augusti anno dominicae
Incarnationis DCCCCLXXXI, imperii vero
domni secundi Ottonis imperatoris Augusti
quartodecimo Indictione nona. Actum
Cevice.</i> Quivi è degno d'attenzione
ciò che dice quest'imperadore in confermare
ad <i>Aligerno abbate</i> tutte le tenute
del monistero casinense <i>in ambobus ducatibus
nostris spoletino atque firmano,
seu infra omnes fines nostri regni italici</i>.
Il ducato di Fermo, appellato anche Marca
di Fermo, altro non è che il ducato
ossia la Marca di Camerino. Or di qua
si vegga, se possa sussistere che i due
Ottoni primo e secondo avessero donato,
ossia confermato, alla santa Chiesa romana
<i>cunctum ducatum spoletinum, seu
beneventanum</i>. Ognun sa, per conto del
beneventano, che esso era in questi tempi
de' suoi proprii principi, i quali riconoscevano
ora i greci, ora i latini imperadori
per loro sovrani, senza che mai
niuno de' papi se ne lamentasse, o vi
<span class="pagenum" id="Page_1231">[1231]</span>
pretendesse. Così i due ducati ossia le
due marche di Spoleti e di Camerino
dipendevano dai soli imperadori d'Occidente,
ed erano parti del regno d'Italia;
e i re e gl'imperadori vi mettevano al
governo i duchi di mano in mano; il che
appunto succedette nell'anno presente,
imperciocchè venne a morte <i>Pandolfo
Capodiferro</i>, potentissimo principe di Benevento
e Capua, che per molti anni era
anche stato duca di Spoleti e marchese
di Camerino. Dopo l'aprile, e prima del
mese di giugno di quest'anno egli terminò
i suoi giorni, e fu seppellito in Capua. A
<i>Landolfo IV</i> suo primogenito toccò il principato
di Benevento e Capua; a Pandolfo
ossia Paldolfo secondogenito restò il principato
di Salerno. Per conto di <i>Spoleti</i> e di
<i>Camerino</i>, siccome vedremo, questo pervenne
a <i>Trasmondo</i> duca e marchese, nominato
nelle croniche di Farfa e del Volturno.
Trovavasi in Capua l'Augusto Ottone
nell'ultimo dì di settembre, allorchè
confermò una gran copia di beni donati al
nobil monistero di san Salvatore di Pavia
dall'imperadrice <i>Adelaide</i> sua madre,
piissima fondatrice di quel sacro luogo.
Il diploma fu dato <span class="fnote">[Margarinius, Bullar. Casines., tom. 2, Constitut.
LX.]</span> <i>pridie kalendas
octobris anno dominicae Incarnationis
DCCCCLXXXI, Indictione X, regni domni
secundi Ottonis XXIV, imperii quoque XIV.
Actum Capuae</i>. Gli anni del regno sono
scorretti, nè si accorda questo diploma
colla dotazione fatta più tardi di esso
monistero dall'Augusta Adelaide. Attese
in questi tempi l'imperadore Ottone ad
ammassar gente, e a far tutti i preparativi
per cominciar la guerra coi Greci.
Ma perchè <i>Pandolfo principe</i> di Salerno
doveva essere ora dipendente da essi,
Ottone, per attestato di Romoaldo salernitano <span class="fnote">[Romuald. Salernit., Chron., tom. 7, Rer. Ital.]</span>,
assediò quella città, e la prese:
<i>Veniens Salernum obsedit, cepitque illam
expugnans</i>: sono parole di quello storico.
Ed Ermanno Contratto <span class="fnote">[Hermannus Contractus, in Chron.]</span> scrive a quest'anno:
<span class="pagenum" id="Page_1232">[1232]</span>
<i>Otto imperator peragrata Italia,
Campaniam, calabrosque fines cum exercitu
ingreditur</i>. Lasciò scritto Lupo Protospata <span class="fnote">[Lupus Protospata, in Chronico, tom. 5 Rer.
Italic.]</span>
sotto quest'anno, che <i>fecit
praelium Otho rex cum Saracenis in Calabria
in civitate Cotruna, et mortui sunt
ibi quadraginta millia Poenorum</i> (enorme
slargata di bocca) <i>cum rege eorum, nomine
Bulcassimus</i>. Ma questa notizia è fuor
di sito, conoscendosi che appartiene all'anno
seguente; ed è anche alterata di
molto. Così egli narra all'anno 982 la
morte di Ottone II, la quale pure accadde
solamente nel 983.
</p>

<p>
Ci vien poi dicendo Gotifredo da Viterbo <span class="fnote">[Godefredus Viterbiensis, Panth. de Othone
II.]</span>,
che prima che Ottone II tornasse
in Italia, erano qui insorte fra i popoli,
e massimamente in Roma, varie sedizioni.
Arrivato ch'egli fu a Roma in collera,
sentì le doglianze de' popoli, notò i
rei; ed un giorno, fatto un solenne convito,
in cui si trovarono tutti i principi e
baroni, e circondato il luogo dalle sue
guardie, mentre erano sul più bello dell'allegria,
intimò il silenzio a tutti. Quindi
ordinò che si leggesse il processo dei delinquenti,
a cadaun dei quali immediatamente
fu spiccato il capo dal busto:
</p>

<div class="poem">
<p><i>Qui meruit, damnatur ibi poena capitali.</i></p>
<p><i>Sanguine nobilium jam mensa potest maculari.</i></p>
<p><i>Otho sibi capita vult quasi fercula dari.</i></p>
<p><i>Humani capitis dum mensa cruore medescit.</i></p>
<p><i>Non minus ante datis Rex imperat undique vesci.</i></p>
</div>

<p>
Da Gotifredo prese queste notizie il
Sigonio <span class="fnote">[Sigonius, de Regno Ital., lib. 7.]</span>, come buona moneta, e le
inserì nei suoi Annali. Ma s'ha da tenere
per certo che queste son tutte fandonie,
almeno per quel che riguarda Ottone II
imperadore. Al più al più potrebbe aver
dato motivo a questa favola Ottone III suo
figliuolo, per l'operato suo in Roma: del
che parleremo a suo luogo. E che lo stesso
Gotifredo imbrogli qui i fatti del terzo
<span class="pagenum" id="Page_1233">[1233]</span>
Ottone con quei del secondo, si scorge dal
dire egli che Ottone II portò da Benevento
il corpo di san Bortolomeo apostolo: il
che sappiamo attribuito dai vecchi scrittori
ad Ottone III, tuttochè neppur questo
sussista. Ora non parlando alcuno degli
antichi storici della sopraddetta rigorosa,
anzi orrida giustizia, che avrebbe fatto
grande strepito nel mondo: non è bastante
farcela credere l'autorità di Gotifredo,
lontano da questi tempi, e scrittore dell'anno
1190. Abbiamo poi dall'Annalista
Sassone <span class="fnote">[Annalista Saxo.]</span> che il suddetto imperadore
celebrò la festa del santo Natale in Salerno:
il che ci vien sempre più assicurando
che in quest'anno egli se ne impadronì
colla forza dell'armi. Lamberto da Scafnaburgo <span class="fnote">[Lambertus Schafnaburgensis, in Chronico.]</span>
dice ch'egli solennizzò essa
festa in Roma. Ma qui non se gli può prestar
fede. Nella Cronica del monistero del
Volturno <span class="fnote">[Chron. Vulturnen., P. II, tom. 1 Rer. Ital.]</span> abbiamo un bel placito tenuto
<i>ipso die lunae, quinto die intrante mense
decembrio, Indictione X super salernitanam
civitatem, in qua residebat supradictum
imperatorem cum suis honoralibus
hostiliter, anni Domini DCCCCLXXXI, imperii
vero domni secundi Ottoni XIIII</i>.
Cadde appunto in quest'anno il dì quinto
di dicembre in lunedì; e però abbiamo
che allora l'imperadore era ad oste sotto
Salerno, ed avendolo preso prima del
Natale, quivi dovette celebrar quella festa.
A questo anno parimente dovrebbe appartenere
un diploma d'esso Ottone,
conceduto ai canonici di Lucca <span class="fnote">[Antiquit. Italic., Dissert. LXII.]</span> <i>XII kalendas
januarias, anno dominicae Incarnationis
DCCCCLXXXII, Indictione X, anno
regni secundi Ottonis XXV, imperii quoque
ejus XV. Actum justa civitatem Salernum.</i>
Sono scorrette queste note. L'anno, per
mio avviso, ha da essere <i>DCCCCLXXXI</i>.
Quando nulladimeno fosse dato nell'anno
susseguente, di qui apprenderemmo che
anche nell'anno appresso l'imperadore
celebrò il Natale del Signore in Salerno:
<span class="pagenum" id="Page_1234">[1234]</span>
cosa nondimeno ch'io peno a credere.
Nè si dee tralasciare ciò che scrive l'autore
della Cronica di Casauria <span class="fnote">[Chron. Casauriense, P. II, tom. 2 Rer. Ital.]</span>, cioè
che nell'anno presente <i>dominus Otto imperator
ex romulea egressus urbe, et aedificata
sibi regali domo in campo, qui vocatur
de Cedici, toto ipso aestivo tempore
ibi perendinans mansit</i>. Era questo luogo
nel territorio di Marsi, ciò apparendo da
un placito, da me aggiunto alla medesima
Cronica, tenuto <i>in territorio Marsicano in
ipso campo de Cedici, ubi erat ipsa casa
domni Ottonis aedificata, ubi residebat in
placito Gislebertus venerabilis episcopus</i>
(di Bergamo), ec. Esso placito fu celebrato
<i>anno ab Incarnatione Domini nostri Jesu
Cristi DCCCCLXXXI, anno imperatoris magni
Ottonis filii quondam Ottonis imperatoris
Augusti XIV, die mensis augusti, Indictione
IX Actum in Marsi</i>. <i>Adamo abbate</i>
di Casauria vinse quivi una lite di beni.
Truovasi ancora nella Cronica del monistero
di santa Sofia <span class="fnote">[Ughell., Ital. Sacr., tom. 8.]</span> un diploma d'esso
Augusto, impetrato da <i>Gregorio abbate</i> di
quel sacro luogo, e dato <i>XV kalendas
novembris, anno dominicae Incarnationis
997, imperii vero domni secundi
Ottonis XIV, Indictione X. Actum in civitate
beneventana in palatio regio</i>. Ma è
grossamente fallato l'anno, e s'ha da scrivere
<i>anno DCCCCLXXXI</i>. Ho detto di sopra
che il principato di Benevento e di
Capua, dopo la morte di <i>Pandolfo Capodiferro</i>,
fu governato da <i>Landolfo IV</i> suo
figlio. Aggiungo ora che in quest'anno
coll'espulsione d'esso Landolfo IV, Benevento
pervenne alle mani di <i>Pandolfo II</i>
figliuolo di <i>Landolfo III</i>, cioè di un fratello
del suddetto Capodiferro. Anche
<i>Pandolfo II</i> principe di Salerno <span class="fnote">[Peregrinus, Hist. Princip. Langobard.]</span> era
stato spossessato di quel principato da
<i>Mansone</i> duca di Amalfi, il quale con <i>Giovanni
I</i> suo figliuolo il tenne per due
anni. E quantunque Ottone II assediasse
e prendesse quella città, siccome abbiam
veduto, pure tanto sapere ebbero, che
<span class="pagenum" id="Page_1235">[1235]</span>
restarono amendue confermati in quel
principato.
</p>

<hr />
</div>

<div class="chapter">
<h2 class="hidden" id="DCCCCLXXXII">DCCCCLXXXII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXII</span>. Indiz. <span class="scp">X</span>.</td>
  </tr>
  <tr>
    <td><span class="smcap">Benedetto</span> XII papa 8.</td>
  </tr>
  <tr>
    <td><span class="smcap">Ottone</span> II imperad. 16 e 10.</td>
  </tr>
</table>

<p>
Nel catalogo del monistero nonantolano <span class="fnote">[Antiquit. Ital., Dissert. LXVII.]</span>,
da me dato alla luce, viene
scritto che in quest'anno fu conferita
questa insigne badia a <i>Giovanni archimandrita</i>
greco, ed è importante la notizia
per imparare a conoscer per tempo
un volpone che arrivò in fine ad occupar
la stessa cattedra di san Pietro, siccome
vedremo. S'era questo astuto calabrese
mirabilmente introdotto nella confidenza
dell'imperadrice <i>Teofania</i>, greca anche
essa di nazione. Ed informato che buon
boccone fosse quello della badia nonantolana,
goduto in addietro da alcuni vescovi,
valenti cacciatori de' beni de' monaci,
l'impetrò, secondo i perversi costumi
d'allora, dall'imperadore. Nella copia del
diploma da me veduta e pubblicata mancava
la data <span class="fnote">[Ibidem, Dissert. LXIII.]</span>; ma è da osservare come
sia ivi dipinto questo ipocrita. Dopo
aver detto l'imperadore che quel monistero,
<i>in comitatu mutinense constructum,
quod Nonantula vocatur, omnibus aliis
majus, et quod olim exemplar bene vivendi,
et sanctae conversationis fuerat reliquis,
paene jam annullatum, atque fondo
tenus depopulatum iniquorum pravitate
hominum eo quod per longa curricula annorum</i>,
era stato senza veri abbati, e non
essersi trovato fra i monaci alcuno atto
a quel governo, soggiugne: <i>Posthac consultu
sapientium reduxi oculos meos ad aulicos,
inter quos quemdam archimandritem
et consecretalem meum, Johannem nomine,
reperi, probis moribus ornatum, pudicum,
sobrium, docibilem, graeca scientia non ineruditum,
totiusque prudentia, et sanctitatis
fulgore praeclarum. Quem consilio virorum
illustrium, Deumque timentium, et
electione fratrum in jam dicto monasterio
<span class="pagenum" id="Page_1236">[1236]</span>
commanentium, a nostro cubili, et necessariis
consiliis abstrahentes, super nominatis
fratribus in patrem et rectorem praefecimus</i>.
Osservisi come la badia nonantolana
vien chiamata la più grande, s'io
non erro, di tutte l'altre d'Italia. Ottima
fu qui l'intenzione dell'imperadore, ma
andando innanzi, scorgeremo che santo
uomo fosse questo archimandrita Giovanni.
Nel mese di marzo del corrente
anno si truova l'imperadore Ottone
II in Taranto, dove conferma ad <i>Odelrico
vescovo</i> di Cremona i beni della
sua chiesa. Le note del diploma son queste <span class="fnote">[Antiquit. Ital., Dissert. LXII.]</span>:
<i>Datum XVII kalendas aprilis anno
dominicae Incarnationis DCCCCLXXXII,
Indictione X, regni domni secundi Ottonis
XX, imperii autem XIIII (si dee scrivere
XVI)</i>. Quivi ancora egli dimorava
<i>XIV kalendas majas</i>, come si raccoglie
da altro suo diploma <span class="fnote">[Ibid., Dissert. V.]</span> in favore di <i>Giovanni
vescovo</i> di Salerno da me pubblicato.
Scrive Leone Ostiense <span class="fnote">[Leo Ostiensis, Chron., lib. 2, cap. 10.]</span>, che Ottone
<i>venit Capuam et abiit Tarentum, ac
Metapontum, et deinde Calabriam, unde
prospere ad suas reversus. Anno Domini
DCCCCLXXXIII iterum magno exercitu
congregato cum Saracenis in Calabriam dimicaturus
descendit</i>. Ma non v'ha grande
esattezza in queste parole, o, per dir meglio,
nel testo che abbiamo. L'anno è ivi
fallato certo, essendo che nel presente, e
non già nel susseguente, seguì la battaglia
di cui seguita esso ostiense a parlare.
</p>

<p>
Romoaldo salernitano racconta <span class="fnote">[Romualdus Salernitanus, Chron., tom. 7
Rer. Ital.]</span>,
che Ottone II da Salerno <i>per Brixiam</i>
(forse <i>Brutios</i>) <i>et Lucaniam in Calabriam
perrexit, et apud Stylum Calabriae oppidum
cum Saracenis pugnavit, eosque devicit,
Rhegium quoque cepit</i>. Anche Lupo
Protospata, siccome abbiam veduto all'anno
precedente, nota che la battaglia
d'esso imperadore coi Saraceni riuscì
favorevole ai Cristiani, e che vi restarono
<span class="pagenum" id="Page_1237">[1237]</span>
sul campo quaranta mila Mori; nel che,
siccome dissi, ognun vede ch'egli aprì di
troppo la bocca. Ma s'ingannarono questi
ed altri autori non meno nel fatto che
nel tempo. Non si può staccare dall'anno
presente il fatto d'armi succeduto fra
Ottone Augusto e i Mori; ed in questo
non restò vincitore, ma vinto l'imperador
d'Occidente. Abbiamo da Ditmaro <span class="fnote">[Ditmarus, lib. 3.]</span>,
da Ermanno Contratto <span class="fnote">[Hermannus Contractus, in Chron.]</span>, da Epidanno <span class="fnote">[Epidannus, in Chron.]</span>,
dall'Annalista sassone <span class="fnote">[Annalista Saxo.]</span> e da
altri il vero racconto di questo infelice
avvenimento. Intorno a che è da sapere
che i greci Augusti <i>Basilio</i> e <i>Costantino</i>,
dacchè penetrarono l'intenzione dell'imperadore
Ottone II, di voler assalire gli
Stati da loro posseduti in Puglia e Calabria,
gli spedirono ambasciatori per distornarlo
da sì fatta impresa. A nulla
avendo servito le loro esortazioni e preghiere,
si rivolsero per aiuto ai Mori di
Sicilia e d'Africa, promettendo loro buon
soldo e regali. A questo invito si leccarono
le dita i Saraceni, di nulla più vogliosi
che di poter mettere liberamente il piede
nella Calabria: se pure la guerra di
Ottone non fu ancora contra di loro, come
possedenti qualche città o fortezza in
quelle parti. Pertanto, raunata una possente
flotta navale, accorsero a sostenere
gl'interessi dei Greci, e fors'anche i loro
proprii. Avea l'imperador Ottone anche
egli un gagliardo esercito dei suoi Sassoni,
accresciuto da un buon rinforzo di
Bavaresi ed Alemanni. In persona era
venuto <i>Ottone duca</i> di Baviera e di Svevia,
figliuolo del già <i>Litolfo</i> suo fratello,
a militar sotto il di lui comando. Oltre a
ciò, concorsero alla di lui armata i Beneventani,
Capuani, Salernitani ed altri popoli
dell'Italia. La sua prima impresa fu
l'assedio di Taranto, città difesa e tenuta
dai Greci: <i>eamque</i>, come dice Ditmaro,
<i>viriliter in parvo tempore oppugnatam devicit</i>.
Proseguì il viaggio in Calabria per
<span class="pagenum" id="Page_1238">[1238]</span>
azzuffarsi coi Mori. A tutta prima li mise
in fuga, ed obbligò a ritirarsi in una città.
Usciti poi costoro con bella ordinanza in
campo, si attaccò la crudele battaglia.
Gran macello fecero i Cristiani di quegl'infedeli,
sbaragliarono i loro squadroni,
fecero fuggire i restanti. Ma mentre i
Cristiani sbandati son dietro a raccogliere
le spoglie del campo, eccoti, a mio credere,
comparir di nuovo raccolti e schierati
i Saraceni, che senza trovar resistenza,
misero a fil di spada quanti dei Cristiani
vennero loro alle mani, e restarono
padroni del medesimo campo. Perirono
in quell'infelice conflitto non già il
suddetto <i>Ottone duca</i> di Alemagna e di
Baviera, come vuole il Sigonio, perchè
egli tornò in Germania, e quivi mancò di
vita nel presente anno, ma bensì <i>Arrigo
vescovo</i> d'Augusta, <i>Vernero abbate</i> di Fulda,
siccome ancora, per attestato di Leone
Ostiense, <i>Landolfo principe</i> di Benevento
e di Capua, con <i>Atenolfo marchese</i>
(forse di Camerino) suo fratello, ed altri
principi, vescovi e conti. Altri ancora
restarono prigioni, e convenne loro riscattarsi
con gran somma d'oro. <i>Quorum
unus</i> (scrive Epidanno) <i>erat vercellensis
episcopus, carcere diu maceratus apud
Alexandriam</i> d'Egitto. Le memorie della
chiesa di Vercelli presso l'Ughelli <span class="fnote">[Ughell., Ital. Sacr., tom. 4, in Episcop.
Vercellens.]</span>
portano che circa questi tempi <i>Pietro II</i>
vescovo di quella chiesa andò per sua
divozione ai luoghi santi d'Oriente, e fu
preso e tenuto gran tempo in prigione.
Tornato poscia a Vercelli, dopo la morte
fu aggregato al catalogo dei beati. Ma
s'egli per disavventura, secondo gli abusi
de' secoli barbari, fosse ito alla guerra,
e fra i combattenti avesse voluto far da
prode (il che non si può ora chiarire),
non sarebbe un tal santo approvato dalla
Chiesa di Dio. Succedette questa campale
sfortunata battaglia, secondo Ditmaro,
<i>III idus julii</i>, e senza fallo in questo anno,
come s'ha dai suddetti scrittori.
</p>

<p>
<span class="pagenum" id="Page_1239">[1239]</span>
</p>

<p>
Indarno pretende il padre Gattola <span class="fnote">[Gattola, Histor. Monaster. Casinens.]</span>
che <i>Landolfo IV</i>, principe di Benevento
fosse tuttavia vivente nel novembre dell'anno
presente, e che perciò si debba
trasferire la battaglia suddetta, in cui egli
perì, all'anno seguente. Dee patire qualche
difetto il diploma da lui addotto, ed
esso apparterrà all'anno precedente, potendosi
raccogliere dai documenti da me
pubblicati nella Cronica del monistero di
Volturno <span class="fnote">[Chronicon. Vulturni., P. II, tom. 1
Rer. Ital.]</span> che <i>Landenolfo</i> suo fratello
dopo il luglio dell'anno presente cominciò
a reggere il ducato di Benevento, e
che per conseguente era mancato di vita
<i>Landolfo IV</i>. Scrisse il Sigonio <span class="fnote">[Sigonius, de Regno Ital., lib. 7.]</span> che i
Romani e Beneventani tenendo davanti
agli occhi le crudeltà esercitate in Roma
da Ottone II, sul principio di quel fatto
d'armi decamparono, lasciando colla lor
ritirata esposto il rimanente dell'esercito
cesareo alla disgrazia che da lì a poco
avvenne; laonde nell'anno seguente Ottone
sfogò la sua collera contro di Benevento
con assediarlo, prenderlo, diroccarlo
e trasportarne il corpo di san Bartolomeo.
Ma il Sigonio troppo incautamente
seguitò qui Gotifredo da Viterbo <span class="fnote">[Gotifredus Viterbiens., in Panth.]</span>,
parlante della crudeltà di Ottone,
della presa di Benevento, e dell'asportamento
del sacro corpo suddetto: che son
tutte fole mancanti affatto di verità. Se
<i>Landolfo IV</i> principe di Benevento lasciò
la vita in quella funesta battaglia, come
si può credere che i suoi l'abbandonassero?
Anzi Ottone conservò la sua grazia
a quella città, contentandosi che <i>Aloara</i>
madre d'esso Landolfo governasse da
lì innanzi quel ducato unitamente con
<i>Landenolfo</i> altro di lei figliuolo, i diplomi
dei quali cominciano a comparir da qui
innanzi. Ora tornando all'<i>imperador Ottone
II</i>, dacchè egli vide sbaragliato e la
maggior parte tagliato a pezzi dai Saraceni
l'esercito suo, cercò scampo dalla
<span class="pagenum" id="Page_1240">[1240]</span>
parte del mare <span class="fnote">[Ditmarus, in Chron., lib. 3.]</span>, e adocchiata una galea,
ossia grossa nave di Greci, venuta a
raccogliere i tributi in Calabria, spinse il
cavallo nell'acqua, e fu da un soldato
schiavone, che il riconobbe, introdotto in
essa. Datosi anche a conoscere segretamente
al capitan della nave, il pregò ed
ottenne che gli lasciasse spedire un messo
all'imperadrice <i>Teofania</i>, perch'ella
manderebbe montagne di danaro e regali
per riscattarlo. Stava essa Augusta nella
città di Rossano, patria di quel <i>Giovanni</i>
archimandrita, che abbiam già veduto divenuto
abbate di Nonantola. E ben informata
di quel che avesse ad operare, allorchè
comparve la nave greca, fece uscir
di Rossano una gran frotta di giumenti
tutti carichi di some, credute piene d'oro
e di regali preziosi. In alcune barchette,
dove erano dei bravi soldati vestiti da
marinari, s'accostò alla nave greca <i>Teoderico
vescovo</i> di Metz, per conchiudere
il negozio e il cambio. Condotto sulla
proda l'Augusto Ottone, allorchè si trovò
alla vista dei suoi, fidandosi del suo
ben saper nuotare, spiccò un salto, e
lanciossi in mare, e perchè volle ritenerlo
per la veste uno dei Greci, si guadagnò
da uno dei soldati tedeschi una stoccata,
che il fece cadere indietro, e mise spavento
a tutti gli altri, in guisa che l'imperadore
nuotando, e seguitato dalle barchette
dei suoi, arrivò in salvo al lido. Rimasti
i Greci tutti confusi, se n'andarono
con Dio, altro non portando seco che un
rimprovero alla lor balordaggine. Arnolfo,
storico milanese del secolo susseguente,
vuole <span class="fnote">[Arnulf., Hist. Mediolanens. tom. 4 Rer. Ital.]</span> che i Greci restassero in altra
guisa burlati: cioè mostrò Ottone di
voler seco la moglie colle sue damigelle,
assicurando che porterebbono un'immensa
somma d'oro e d'argento con loro.
<i>Quumque foret permissum, viros adolescentes
muliebriter superindutos, subtus
autem accinctos mucronibus cautissime
venire mandavit. Ubi vero ingressi sunt
<span class="pagenum" id="Page_1241">[1241]</span>
navem, illico irruentes in hostes, evaginatis
ensibus, indifferenter quosque trucidant.
Interim saltu percito prosiliens imperator
in pelagus, natando evasit ad littus
liber et laetus. Unde terrefacti transiverunt
hostes ad propria.</i> L'anonimo
scrittore della Cronica della Novalesa <span class="fnote">[Chron. Novaliciense, P. II, tom. 1 Rer. Ital.]</span>
anch'egli parla di questo fatto con
alcun'altra circostanza. Giunto poscia
l'Augusto Ottone a Capua, per attestato
di Leone Ostiense <span class="fnote">[Leo Ostiensis, Chron., lib. 2, cap. 9.]</span>, <i>firmavit principatum
relictae Pandulfi</i> (Capodiferro) <i>principis
Aloariae, et filio ejus Landenulfo</i>:
dal che si può scorgere chi fosse riconosciuto
allora per sovrano di quegli Stati.
Comparirà all'incontro che dagl'imperadori
d'Occidente punto non dipendeva in
questi tempi il popolo di Venezia; perciocchè
abbiamo la fondazione del nobile
monistero di san Giorgio nella città di Venezia,
data alla luce dall'Ughelli <span class="fnote">[Ughell., Ital. Sacr., t. 5, in Venet. Patriar.]</span>. Vedesi
scritto quello strumento <i>anno ab Incarnat.
Redemptoris nostri DCCCCLXXXII, imperatoribus
dominis Vasilio et Constantino
fratribus populo romano</i> (questi ed altri
simili sbagli son frequenti nell'Italia
sacra. Qui s'ha scrivere, come risulta
dalla Cronica del Dandolo <span class="fnote">[Dandul., in Chron., tom. 12 Rer. Ital.]</span>, <i>fratribus
filiis quondam Romani imperatoris</i>) <i>magnis
et pacificis imperatoribus, anno autem
imperii eorum post obitum Johannis Cimistei</i>
(scrivi <i>Zimiski</i>) <i>undecimo die XX decembris,
Indictione XI. Rivoalti.</i> Appena
ritornato dalla battaglia di Calabria sano
e salvo in Germania il sopra mentovato
<i>Ottone duca</i> di Baviera, quivi diede fine
alla sua vita. Il ducato dell'Alemagna
ossia della Suevia toccò a <i>Corrado</i> <span class="fnote">[Annalista Saxo.]</span>, e
quel della Baviera nell'anno seguente ad
<i>Arrigo</i> figliuolo di Bertoldo, essendo tuttavia
in prigione il già deposto <i>Arrigo</i>,
cugino germano di Ottone II Augusto.
Mancò di vita in quest'anno <i>Giovanni
<span class="pagenum" id="Page_1242">[1242]</span>
duca</i> di Napoli, per quanto s'ha da san
Pier Damiano <span class="fnote">[Petrus Damian., Epist. V., cap. 13.]</span>.
</p>

<hr />
</div>

<div class="chapter">
<h2 class="hidden" id="DCCCCLXXXIII">DCCCCLXXXIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXIII</span>. Indiz. <span class="scp">XI</span>.</td>
  </tr>
  <tr>
    <td><span class="smcap">Giovanni XIV</span> papa 1.</td>
  </tr>
  <tr>
    <td><span class="smcap">Ottone III</span> re di Germania e d'Italia 1.</td>
  </tr>
</table>

<p>
Tenuto fu nell'anno presente un riguardevol
placito in Roma, da me già
dato alla luce <span class="fnote">[Antiquit. Ital., Dissert. VII.]</span>, <i>anno pontificatus domni
Benedicti summi pontifici et universalis
papae VII, anno nono sive domno Ottone
II magno imperatore suae coronationis
quintodecimo anno, sed et hujus aprilis
mensis Indictione XI</i>. In vece di
<i>quintodecimo</i> avrebbe da essere scritto
<i>sextodecimo</i>, se pur qui si parla, come si
avrebbe a parlare, della coronazione
romana. Il luogo placito fu <i>in basilica
beati Petri Apostolorum principis intro
hospitale, in eo usualis est nominati papae
dormiendum</i>. Presedeva il pontefice
<i>Benedetto</i> con varii vescovi, abbati ed
uffiziali della Chiesa romana, coll'intervento
di <i>Giriberto vescovo</i> di Tortona, e
di <i>Pietro vescovo</i> di Pavia; <i>is enim ambobus</i>
(come scrive quell'ignorante notaio)
<i>per consensu pontifici, ac jussione
imperatoria, cura audiendi veritatem eo
missi sunt</i>, stante l'essere il monistero
di Subiaco litigante con quel della Cava,
sotto la protezion dell'imperadore. Fu
ivi sentenziato in favore dei monaci di
Subiaco. Intanto abbiamo da Sigeberto <span class="fnote">[Vita S. Adalberti, in Actis Sanct., ad diem
23 aprilis.]</span>,
che trovandosi tutti i baroni di
Germania e d'Italia afflitti e costernati
per la rotta loro data dai Greci e Saraceni
in Calabria, <i>sola imperatrix</i> (<i>Theophania</i>)
<i>feminea et graeca levitate insultabat
eis, quod ab exercitu suae nationis
victi essent Romani: ac per hoc caepit
primatibus exosa haberi.</i> All'incontro
l'Augusto Ottone non capiva in sè stesso
per la rabbia e pel dispetto del danno
<span class="pagenum" id="Page_1243">[1243]</span>
ed affronto recatogli dai suddetti suoi
nemici, ed altro non ruminava che le
maniere di farne una sonora vendetta <span class="fnote">[Ditmarus, in Chron.]</span>.
Venne dunque a Verona con pensiero
di metter insieme un più poderoso
esercito. A questo fine intimò una dieta
generale della Germania e dell'Italia in
essa città di Verona. Nel testo di Ditmaro
si legge che <i>anno dominicae Incarnationis
DCCCCLXXVIII imperator Veronae
placitum habuit</i>. Ma si dee scrivere
<i>DCCCCLXXXIII</i>. Così ancora ha l'Annalista
sassone <span class="fnote">[Annalista Saxo, apud Eccardum.]</span>, che fedelmente va
copiando Ditmaro. In essa dieta <i>filius
imperatoris</i> (cioè <i>Ottone III</i> fanciullo in
età di circa quattro anni) <i>ab omnibus in
dominum eligitur</i>. Ma perciocchè egli
non ricevette allora la corona del regno
d'Italia, però si truovano molti atti pubblici
da lì innanzi senza il suo nome. Fu
in questa occasione che si fecero e pubblicarono
le leggi di Ottone II, aggiunte
alle longobardiche; giacchè continuava
il costume che i re e gl'imperadori non
promulgavano leggi senza saputa e consentimento
degli stati. Dalla prefazione
d'esse abbiamo <span class="fnote">[Leges Langobard., P. II, tom. 1 Rer. Ital.]</span> che intervenne a
quella dieta <i>cum omnibus Italiae proceribus</i>
anche <i>Corrado re</i> di Borgogna, zio
materno di esso Ottone II Augusto, chiamato,
come si può credere, affinchè egli
pure contribuisse soccorsi per la gran
guerra che si meditava di fare contra
de' Greci e Saraceni. Strane ben compariscono
quelle leggi agli occhi nostri
oggidì, e s'hanno con tutta ragion da
riprovare; ma in que' secoli d'ignoranza
e di barbarie sembrano non solo
giuste, ma necessarie. Secondo le precedenti
leggi, qualora veniva prodotto qualche
strumento o testamento comprovante
l'acquisto di beni, se mai da contrarii
litiganti veniva rigettato come falso, bastava
che chi l'allegava in suo favore
giurasse, toccati i santi Vangeli, che esso
strumento era legittimo e vero, per
<span class="pagenum" id="Page_1244">[1244]</span>
ottener tosto sentenza favorevole dai
giudici: tanta era la venerazione che si
aveva al giuramento. Ma in pratica se
ne provavano dei pessimi effetti. Abbondavano
in que' tempi i falsarii, che imbrogliano
anche oggidì il criterio degli
eruditi con certe carte e diplomi che restano
negli archivii. Abbondavano del
pari le persone di buono stomaco, alle
quali nulla costava il prendere un giuramento
falso. Massiccio dunque era il
disordine in pregiudizio dei giusti acquirenti
o possessori di beni. Fin l'anno 962
ad <i>Ottone I</i> Augusto ne fu dato richiamo
dai principi d'Italia nel concilio romano.
Per consiglio d'esso Ottone e del papa,
se ne differì il rimedio al concilio che si
celebrò nel 967 in Ravenna. Ma neppur
ivi si venne a risoluzione alcuna, <i>ob
quorumdam principum absentiam</i>: tanto
è vero ciò ch'io diceva del necessario
lor consenso per le leggi. Nella dieta
dunque tenuta in quest'anno in Verona,
si rimediò ad un tale sconcerto, ma con
un rimedio peggior del male. Cioè fu
determinato, che se taluno accusasse altrui
di carte, titoli o giuramenti falsi, si
decidesse la controversia col <i>duello</i>;
senza badare che il <i>duello</i> è un tentar
Dio, e un mezzo sproporzionato ed infedele
per iscoprir la verità delle cose,
e che si dava ai più forti il comodo di
occupar facilmente le sostanze dei men
forti. Ma non le conoscevano allora queste
verità, quantunque alla stessa dieta
non mancasse un gran numero di vescovi
ed abbati, per la persuasione, in cui
erano, che Dio, come protettore della
verità e dell'innocenza, la dichiarasse
nel duello, chiamato perciò giudizio di
Dio.
</p>

<p>
Il tempo della dieta di Verona dovrebbe
essere stato il giugno dell'anno
presente, giacchè un diploma di <i>Ottone II</i>
Augusto in favore della chiesa di Liegi,
rapportato dal padre Martene <span class="fnote">[Marthene, Veter. Scriptor., tom. 1.]</span>, e dato
<i>XVII kalendas julii, anno dominicae Incarnationis
DCCCCLXXXIII, Indictione XI
<span class="pagenum" id="Page_1245">[1245]</span>
anno vero regni secundi Ottonis XXV,
imperii autem XV. Actum Veronae.</i> L'anno
dell'imperio ha da essere il <i>XVI</i>; l'anno
del regno non so come possa essere
il <i>XXV</i>. E ne dubiterò, finchè mi si mostri
un'epoca, da me non conosciuta fin
qui, ed anche ignota al chiarissimo padre
don <i>Gotifredo abbate</i> gotwicense <span class="fnote">[Chron. Gotwicense, tom. 1, lib. 2, cap. 4.]</span>,
che diligentemente tratta delle epoche
degli Augusti tedeschi. Vero è nondimeno
che di sopra ne abbiam veduto due
altri simili esempli. Ci farà un altro diploma
intendere dove passasse l'imperadore
Ottone dopo la dieta di Verona.
Questo è confermatorio dei beni del monistero
di santa Maria <i>in Palatiolo</i> di Ravenna <span class="fnote">[Bullar. Casinens., lib. 2, Constit. LXII.]</span>,
e con tale autorità formato,
che abbastanza indica il dominio d'esso
Augusto in quella città. Fu esso dato
<i>pridie idus julii, anno dominicae Incarnationis
DCCCCLXXXIII, Indictione XI, regni
vero domni secundi Ottonis XXVI, imperii
quoque ejus XVIII</i> (dee essere <i>XVI</i>).
<i>Actum Ravennae.</i> Ma prima di congedarsi
da Verona, svegliò l'Augusto Ottone dei
pensieri sdegnosi contra dei Veneziani, a
cagion dell'uccisione del loro doge <i>Pietro
Candiano</i>. Attesta nondimeno il Dandolo <span class="fnote">[Dandul., in Chron., tom. 12 Rer. Ital.]</span>,
che avendo spedito <i>Tribuno
Memmo</i> doge alcuni ambasciatori a Verona
in quest'anno, il placò, e ne riportò
la conferma dei patti. Ho io dato alla
luce <span class="fnote">[Piena Esposizione, pag. 125.]</span> il diploma d'essi patti, fatto
dallo stesso Augusto ad esso Tribuno
doge, dove son distinte le terre sottoposte
al doge di Venezia da quelle del regno
d'Italia. Merita osservazione di dirsi
da esso imperadore: <i>Ili sunt ex nostro
scilicet jure: Papienses, Mediolanenses,
Cremonenses, Ferrarienses, Ravennates,
Comaclenses, Ariminenses, Pisaurienses,
Cesenatenses, Fanenses, Senogallienses,
Anconenses, Humanenses, Firmenses, et
Pinnenses, Veronenses, Gavallenses, Vicentinenses,
Montesilicenses, Paduanenses,
<span class="pagenum" id="Page_1246">[1246]</span>
Tervisianenses, Cenetenses, Forojulienses,
Istrienses, et cuncti in nostro italico regno.</i>
Poi seguita ad annoverare i popoli
dipendenti dal doge di Venezia. E perciocchè
egli non distingue punto dal resto
delle città del regno <i>Ravenna</i>, <i>Ferrara</i>,
<i>Comacchio</i>, ec., segno è ch'erano in
questi tempi incorporate nel regno di
Italia, nè sussistesse che Ottone I Augusto
avesse restituito l'esarcato ai papi
ed aver egli perciò fabbricato il palazzo
regale presso a Ravenna, come s'è veduto
di sopra. Ma non andò molto che
i Caloprini ed altri nobili veneti, nemici
dei Morosini, si portarono a Verona, ed
insinuarono ad Ottone Augusto la maniera
di sottomettere Venezia all'imperio
suo, con esibirgli anche Stefano Caloprino
una buona somma d'oro, se il
dichiarava poscia doge. Di più non ci
volle, perchè l'imperadore, pieno di mal
talento contra chiunque dipendeva dai
greci Augusti, vietasse con pubblico bando
a tutte le terre del suo imperio e regno
di portar da lì innanzi vettovaglie
a Venezia, e ai Veneziani di metter piede
nelle terre dell'imperio. Il popolo ancora
di Capodargere si ribellò ad essi Veneziani,
e si diede all'imperadore, con
riconoscere da lui Loreo ed altri siti.
Inoltre il vescovo di Belluno occupò varii
beni del veneto dominio. Allora fu che
<i>Tribuno doge</i> fece dirupar le case di tutti
que' cittadini che erano ricorsi all'imperadore,
e mettere in prigione le mogli
e i figliuoli loro. Male e peggio sarebbe
andata pe' Veneziani, se non succedeva
colla morte di Ottone un gran cambiamento
di cose. Ma avanti di narrar questa
morte, conviene accennare che esso
imperadore andò prima a Pavia, dove
<i>IX kalendas septembris prope fluvium Ticinum</i>
diede un diploma al monistero di
Volturno <span class="fnote">[Chronic. Vulturnense, P. II, tom. 1 Rer.
Ital.]</span>. Di là passò nei principati di
Benevento e Capua. L'autore della Cronica
di Casauria scrive <span class="fnote">[Chronic. Casauriense, P. II, tom. 2 Rer. Ital.]</span> che <i>anno ab
<span class="pagenum" id="Page_1247">[1247]</span>
Incarnatione Domini DCCCCLXXXIII, Indictione
XI, quum domnus Otto secundus
imperator in Apuliam profectus, et Ottone
filio suo coronato</i> (ma non sì presto)
<i>apud Varim</i> (cioè Bari) <i>civitatem maneret,
Johannes Pinnensis episcopus, ec.</i>
Ma forse v'ha dell'errore. Veggasi il
Giudicato nelle giunte alla Cronica suddetta.
Ci somministra ancora la Cronica
del Volturno due altri diplomi del medesimo
Augusto in favore di quel monistero,
amendue dati <i>II iduarum novembrium
anno dominicae Incarnationis
DCCCCLXXXIII, Indictione XI, regni vero
domni secundi Ottonis XXVI, imperii
quoque ejus XVI. Actum Capuae</i>. Ma forse
questi son da riferire all'anno precedente.
Ancor qui abbiamo l'anno <i>XXVI</i> del
regno. Negli originali talmente sarà stato
scritto <i>XXIII</i>, che i copisti l'abbiano,
siccome è facile, preso per <i>XXVI</i>. Veggonsi
in essa Cronica volturnense altri
diplomi che servono alla correzione di
questi medesimi documenti. Anzi il cardinal
Baronio, <span class="fnote">[Baron., in Annal. Eccl.]</span> riferendo questo diploma,
legge <i>anno XXIII</i>.
</p>

<p>
Ora tutti questi movimenti di Ottone
II Augusto erano per unire un formidabil
esercito da condurre specialmente
contro de' Saraceni. Pensava infino di
andarli a trovare in Sicilia. <i>Disponens</i>
(scrive Arnolfo milanese <span class="fnote">[Arnulf. Mediolan., lib. 1, cap. 9.]</span>), <i>aequoreas
undas potestative cum omni transmeare
Italia, per universum regnum dilatat militandi
praeceptum</i>. Altrettanto abbiamo
da Leone ostiense <span class="fnote">[Leo Ostiensis, Chron., lib. 2, cap. 9.]</span>. E lo storico Epidanno <span class="fnote">[Epidannus, in Chron.]</span>
aggiugne una diceria del volgo:
cioè ch'egli intendeva di fare un ponte
sullo stretto della Sicilia, per passare in
quell'isola, come altrove fece Dario (vuol
dire Serse) re di Persia per portare la
guerra in Grecia. Ma venuto esso imperadore
a Roma sul principio di dicembre,
quivi infermatosi (chi immagina per
afflizion d'animo, e chi per ferita mal
<span class="pagenum" id="Page_1248">[1248]</span>
curata), diede fine ai suoi giorni. Abbiamo
da Ditmaro <span class="fnote">[Ditmarus, in Chron.]</span>, ch'egli, sentendo avvicinarsi
il suo fine, fece quattro parti
del suo tesoro: la prima per le chiese; la
seconda ai poveri; la terza a <i>Matilda</i> sua
sorella, badessa piissima di Quidelinburg,
e la quarta agli afflitti suoi cortigiani: <i>Factaque
latialiter</i> (cioè in lingua latina o
romana) <i>confessione coram apostolico,
ceterisque coepiscopis atque presbyteris,
acceptaque ab eis optata remissione, VIII
idus decembris ex hac luce subractus est,
terraeque commendatus, ubi introitus orientalis
paradisi domus sancti Petri cunctis
patet fidelibus, et imago dominica honorabiliter
formata venientes quosque
stans benedicit</i>. Leone ostiense aggiunge
che il corpo suo fu seppellito <i>in labro
porphyretico</i>, che durava tuttavia a' tempi
del cardinal Baronio insieme coll'immagine
del Salvatore nell'atrio della basilica
vaticana. Questo sepolcro di porfido
fu poi levato da Paolo V pontefice a cagion
della fabbrica nuova. Così la morte
sul più bel fiore dell'età troncò la vita e
le imprese meditate da questo principe,
che prometteva di uguagliar la gloria del
padre, se più lungo fosse stato il corso
de' suoi giorni. L'autore della vita di santo
Adalberto <span class="fnote">[Vita II S. Adalberti, in Actis Sanctor. ad
diem 23 april.]</span> gli dà la taccia di molta
ambizione e di poco senno. Aveva egli,
alquante settimane prima, inviato in Germania
l'unico suo figliuolo <i>Ottone III</i>,
per quivi ricevere la corona del regno
germanico. In fatti, secondo la testimonianza
di Ditmaro, <i>in die proximi Natalis
Domini ab Johanne archiepiscopo ravennate,
et a Willigiso moguntino, in regem
consecratur Aquisgrani</i>. È notabile che
l'arcivescovo di Ravenna facesse la prima
figura in quella solenne funzione. La
Cronica d'Ildesheim dice <span class="fnote">[Annal. Hildeshemenses.]</span> ch'egli <i>per
unctionem Johanni ravennatis archiepiscopi
in die natalis Dominis unctus est in
regem</i>. Ma appena terminata la gran
<span class="pagenum" id="Page_1249">[1249]</span>
festa, eccoli arrivar la nuova della morte
dell'Augusto suo padre, che tutte sturbò
quelle allegrezze. Che in quest'anno ancora
giugnesse al fin di sua vita <i>Benedetto
VII</i> sommo pontefice, e gli succedesse
<i>Giovanni XIV</i>, verisimilmente lo persuaderan
le ragioni che addurrò all'anno
seguente. Fu discacciato in quest'anno
dai Salernitani <i>Mansone</i> lor principe con
<i>Giovanni I</i> di lui figliuolo, e in luogo di
essi fu creato principe di Salerno <i>Giovanni
II</i>, figliuolo di Lamberto, forse della
schiatta degli antichi duchi di Spoleti.
</p>

<hr />
</div>

<div class="chapter">
<h2 class="hidden" id="DCCCCLXXXIV">DCCCCLXXXIV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXIV</span>. Indiz. <span class="scp">XII</span>.</td>
  </tr>
  <tr>
    <td><span class="smcap">Giovanni</span> XIV papa 2.</td>
  </tr>
  <tr>
    <td><span class="smcap">Ottone</span> III re di Germania e Italia 2.</td>
  </tr>
</table>

<p>
Fu susseguita la morte di <i>Ottone II</i>
imperadore da gravissimi sconcerti nella
Germania <span class="fnote">[Ditmarus, in Chronic., lib. 3. Sigebertus,
in Chron. Annales Hildeshemenses.]</span>. Venne fatto da <i>Arrigo II</i>,
già duca di Baviera, figliuolo di <i>Arrigo I</i>,
cioè di un fratello di <i>Ottone il Grande</i>,
di uscir di prigione, oppure di tornar
dall'esilio in cui si trovava. Aveva il defunto
Ottone II Augusto raccomandato il
suo tenero figliuolo <i>Ottone III</i> alla cura
di <i>Guarino arcivescovo</i> di Colonia; ma
entrato Arrigo duca in quella città, con
pretendere che a lui spettasse, secondo
le leggi, la tutela del re fanciullo, glielo
levò dalle mani. La mira nondimeno d'esso
Arrigo era di occupare per sè la corona
del regno germanico: al qual fine
si guadagnò con assai regali non pochi
principi e grandi di quelle contrade, e
quei massimamente che l'imperadrice
<i>Teofania</i> colle sue imprudenti doglianze
avea disgustato. Non finì la faccenda, che
nel dì di Pasqua in Quidilingeburg, dove
era concorsa gran folla di baroni, si
fece esso Arrigo dai suoi parziali proclamare
re di Germania. Dallo Struvio <span class="fnote">[Struv., Corp. Hist. German.]</span>
è chiamato questo Arrigo <i>Henricus Henrici
rixosi filius</i>: se con ragione, lascerò
<span class="pagenum" id="Page_1250">[1250]</span>
deciderlo agli eruditi tedeschi. Dimorava
tuttavia in Roma l'Augusta <i>Teofania</i>,
afflittissima per la perdita del consorte,
quando gli arrivò l'amaro avviso
del miserabile stato in cui si trovava anche
il re Ottone suo figliuolo. Volò per
questo a Pavia a trovar l'imperadrice
<i>Adelaide</i> suocera sua, lasciata già dal figliuolo
al governo di quella città e della
Lombardia. Colle lagrime deplorarono
amendue le disavventure della loro augusta
casa; poscia senza perdersi d'animo
passarono in Germania, dove si misero
alla testa di quanti stavano tuttavia
fedeli al loro figliuolo e nipote. Dichiararonsi
ancora in loro favore <span class="fnote">[Annalista Saxo.]</span> <i>Lottario
re</i> di Francia e <i>Corrado re</i> di Borgogna,
tuttochè <i>Gisla</i> figliuola di Corrado
fosse maritata col suddetto Arrigo duca.
Prevalse in fatti il partito di Ottone III,
e si venne ad una convenzione, per cui
<i>III kalendas julii</i> fu da esso Arrigo consegnato
il re fanciullo all'Augusta Teofania
sua madre. In questo mentre nel dì 10
di luglio dell'anno presente, se vogliamo
riposar sull'asserzione del cardinal Baronio
e del padre Pagi, terminò il corso
di sua vita <i>Benedetto VII</i> papa, per quanto
si ricava dall'epitaffio suo, rapportato
da esso cardinale annalista. Fu in suo
luogo sustituito <i>Pietro vescovo</i> di Pavia,
che assunse il nome di <i>Giovanni XIV</i>.
Egli era stato in addietro arcicancelliere
dell'imperadore Ottone II, e il suo nome
s'incontra nei diplomi di lui, da me accennati
negli anni precedenti. Ma a me
sembra assai più probabile che nell'anno
precedente seguisse la vacanza della Chiesa
romana. Vero è che i diplomi del monistero
volturnense ci rappresentano nel
novembre del 985 <i>Pietro vescovo</i> di Pavia,
che fu poi papa Giovanni XIV, tuttavia
arcicancelliere di Ottone II. Ma non
son documenti per conto delle note cronologiche
assai sicuri. E che essi appartengano
all'anno 982, ne può fare la spia
l'<i>indizione XI,</i> perchè nel novembre dell'anno
983, secondo l'osservazione del
<span class="pagenum" id="Page_1251">[1251]</span>
cardinal Baronio dovea essere la XII.
Per conto poi dell'epitaffio di <i>Benedetto
VII</i> converrebbe esaminare, se veramente
sia fattura di autore contemporaneo,
e non dei tempi posteriori, come io
sospetto, e se venga riferita la di lui morte
all'<i>indizione XII</i> con sicurezza dal marmo,
e non già da qualche copia trovata
nei manuscritti. Le ragioni ch'io ho di
diversamente credere, son queste. L'Annalista
sassone <span class="fnote">[Annalista Saxo, apud Eccard.]</span> presso l'Eccardo, e il
Cronografo sassone <span class="fnote">[Cronographus Saxo, apud Leibnitium, in
Accession. Hist.]</span> presso il Leibnizio
scrivono all'anno presente 983, che
Ottone II dopo la dieta di Verona <i>Romam
revertitur, ac domnum apostolicum
digno cum honore romanae praefecit Ecclesiae</i>.
Questo non si può intendere
se non di <i>Pietro vescovo</i> di Pavia, alzato
al pontificato col nome di <i>Giovanni XIV</i>.
Sembra anche difficilissimo che il clero
e popolo romano, liberato dalla soggezione
di Ottone II Augusto rapito dalla
morte, fosse concorso ad eleggere papa
un vescovo straniero; ma ciò fu ben facile,
essendo tuttavia vivo e presente in
Roma lo stesso Ottone. Aggiungasi, vedersi
citata dal cardinal Baronio <span class="fnote">[Baron., Annal. Ecclesiast. ad ann. 984.]</span> una
memoria tuttavia esistente in marmo, e
scritta <i>tempore Johannis XIIII papae,
mense februario, Indictione XII, anno dominicae
Incarnationis DCCCCLXXXIIII</i>.
Adunque nel febbraio di quest'anno era
già creato papa <i>Giovanni XIV</i>, e per conseguente
possiam presumere l'assunzione
sua al trono pontifizio succeduta nell'anno
precedente. Strana cosa è che il
cardinal Baronio, lavorando sul supposto,
che in quest'anno 984 <i>Benedetto VII</i>
morisse, e gli succedesse <i>Giovanni XIV</i>,
facesse a questa tavola di marmo la seguente
annotazione: <i>Sed mendose nonnihil,
ut manifeste appareat, loco anni
octogesimi quarti legendum octogesimi
quinti, et loco Indictionis duodecimae,
legendum decimae tertiae, ut convenire
<span class="pagenum" id="Page_1252">[1252]</span>
Johannis papae sedis tempori possit</i>. Anzi
nulla si ha da mutare, e da questo contemporaneo
ed autentico monumento si
ha, per lo contrario, da inferire che l'epitaffio
di <i>Benedetto VII</i> papa fu composto
dai monaci, riconoscenti la fondazione
del lor monistero da esso papa, molti
anni dappoi, e perciò fallace in assegnar
l'anno preciso della sua morte.
</p>

<p>
Ma dopo nove mesi di pontificato finì
sua vita papa <i>Giovanni XIV</i>, e dall'epitaffio,
rapportato dal cardinal Baronio (se
pure ricavato fu dal marmo e non dai
manoscritti), si raccoglie che la sua morte
avvenne nel dì <i>XX d'agosto</i>. Ma se quest'epitaffio
era in san Pietro, chieggo io,
perchè nol rapportasse Pietro Mallio <span class="fnote">[Petrus Mallius, tom. 7. Junii Act. Sanctor.
Bolland.]</span>,
il quale tanti secoli prima raccolse le memorie
della basilica vaticana, e nol conobbe
punto e nol riferì? Secondo i conti
d'esso Baronio, questo papa Giovanni
morì nell'anno susseguente; secondo i
miei nel presente. L'autore della Cronica
del Volturno <span class="fnote">[Chronic. Vulturnens., P. II, tom. 1 Rer.
Ital.]</span>, cioè Giovanni monaco,
il quale fiorì nel secolo susseguente, scrive
così nel catalogo posto avanti alla sua
Cronica: <i>Johannes XIV papiensis annos
(scrivi menses) IX. Iste in castello sancti
Angeli retrusus, famis crudelitate necatus
est anno DCCCCLXXXIV, Indictione XII</i>.
Ermanno Contratto <span class="fnote">[Hermannus Contractus, in Chronico, edition.
Canis.]</span> racconta così orrenda
iniquità di questi tempi colle seguenti
parole: <i>Anno 984. Romae Johannes
XIV, qui et Petrus Papiae prius episcopus,
sedit mensibus VIII, eumque Bonifacius
Verrucii</i> (o Ferrucii) <i>filius, prius
relegato Benedicto, male ordinatus, de Constantinopoli
quo fugerat, reversus, comprehendit,
et in castellum sancti Angeli
relegatum fame, et ut perhibent, veneno
enecuit, atque sedem invasit</i>. Però da
quest'anno non s'avrebbe da rimuovere
la morte di <i>Giovanni XIV</i>. Già abbiamo
<span class="pagenum" id="Page_1253">[1253]</span>
veduto all'anno 974, che <i>Bonifazio</i> figliuolo
di Ferruccio, mostro d'iniquità,
dopo avere a forza di sacrilegii e di crudeltà
occupata la cattedra di san Pietro,
costretto a fuggirsene, ricoverossi in Costantinopoli,
seco portando il tesoro di
san Pietro. Appena costui ebbe intesa la
morte di Ottone II che il teneva in briglia,
celatamente sen venne a Roma, e
colla fazione de' suoi parziali preso papa
<i>Giovanni XIV</i>, il fece più che barbaramente
morir di fame o di veleno in castello
sant'Angelo, ed esporre il suo cadavere
alla vista del popolo, deploratore
di sì indegno spettacolo. Poscia questo tiranno
di nuovo si assise sul trono pontifizio.
Ma non vi durò, secondo i codici
vaticani, più di <i>quattro mesi</i>, oppure di <i>undici</i>,
per quanto ha Ermanno Contratto e
la Cronica del Volturno, co' quali va d'accordo
Romoaldo Salernitano. Mi attengo
io a questo ultimo, perchè vedremo questo
empio usurpatore del pontificato, tuttavia
vivente nel marzo dell'anno venturo.
Nella Cronica suddetta del Volturno si legge
uno strumento di livello conceduto da
<i>Rofredo abbate</i> del monistero volturnense
ad <i>Attone</i> ossia <i>Azzo conte</i>, con queste
note: <i>Ab Incarnatione Domini nostri Jesu
Christi sunt anni DCCCCLXXXIV, temporibus
domni Transemundi dux et marchio,
et ducatus ejus secundo, et dies mense
october, per Indictione XIII. Actum Capuae.</i>
Fu ben fatto lo strumento in Capua; ma
perchè si trattava di un conte del ducato
spoletino, e di beni posti nel territorio di
Penna compreso nel medesimo ducato,
perciò non si contano gli anni di <i>Landolfo
principe</i> di Capua, ma bensì quei di
<i>Trasmondo duca</i> di Spoleti, e marchese di
Camerino, ossia di Fermo. Di qui dunque
apprendiamo che nell'anno antecedente
983, oppure sul fine dell'anno 982,
<i>Trasmondo</i> fu creato duca e marchese da
<i>Ottone II</i> Augusto, senza apparire che altri
dopo la morte di <i>Pandolfo Capodiferro</i>
ottenesse que' due ducati, ossia quelle
marche. Perchè non ho fatto menzione in
addietro di ciò che scrive Lupo
<span class="pagenum" id="Page_1254">[1254]</span>
Protospata <span class="fnote">[Lupus Protospata, in Chron.]</span>, ora qui la farò. <i>Anno</i> (scrive egli,)
<i>DCCCCXXXII tradita est civitas Barii in
manus Chalechyri patricii, qui et Delphina,
a duobus fratribus Sergio et Theophylacto
mense junii XI die. Et Otho rex obiit Romae.</i>
Ma essendo certo che la morte di Ottone
II accadde nell'anno precedente 983,
perciò anche il tempo della resa di Bari
ai Greci dovrebbe appartenere a quell'anno
stesso. Abbiamo veduto di sopra che
Ottone II fu in Bari nell'anno 983. Se ciò
è vero, non può stare il tempo che qui il
Protospata accenna. Anzi a me pare assai
probabile che solamente dopo la morte di
esso imperadore i cittadini di Bari si
dessero all'uffiziale de' Greci, giacchè non
aveano più da temere di lui. Aggiugne esso
storico: <i>anno DCCCCLXXXIII apprehendit
praedictus Delphina patricius civitatem
Asculum in mense decembri</i>. Può esser che
vi sia errore nel tempo; ma a buon conto
impariamo, che dopo essere mancato di
vita Ottone II Augusto, i Greci stesero le
ali in Puglia, e s'impadronirono fin della
città di Ascoli. Pretende l'Ughelli, <span class="fnote">[Ughell., Ital. Sacr., tom. 7.]</span>
che in quest'anno la chiesa di Salerno
fosse alzata da papa <i>Benedetto VII</i> al
grado archiepiscopale. Solamente cita,
ma non rapporta la bolla d'esso papa,
come pure era di dovere: e però non si
può giudicare intorno al tempo di tale erezione.
Quel che è certo, <i>Amato</i>, vivente
in questi tempi, fu il primo arcivescovo di
quella città, e principe ne era allora <i>Giovanni
II</i>.
</p>

<hr />
</div>

<div class="chapter">
<h2 class="hidden" id="DCCCCLXXXV">DCCCCLXXXV</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXV</span>. Indiz. <span class="scp">XIII</span>.</td>
  </tr>
  <tr>
    <td><span class="smcap">Giovanni</span> XV papa 1.</td>
  </tr>
  <tr>
    <td><span class="smcap">Ottone</span> III re di Germania e d'Italia 3.</td>
  </tr>
</table>

<p>
Tenea tuttavia nel mese di marzo
dell'anno presente il tiranno antipapa
<i>Bonifazio</i>, parricida di due pontefici, occupata
la sedia di san Pietro, del che ci
assicurano gli strumenti accennati da
<span class="pagenum" id="Page_1255">[1255]</span>
Girolamo Rossi <span class="fnote">[Rubeus, Histor. Ravenn., lib. 5.]</span>, e scritti in Ravenna <i>anno
nongentesimo octogesimo quinto a partu
Virginis, qui annus ibiprimus Bonifacii
pontificis maximi, Indictione XIII, idibus
martii scribitur</i>. Ma non tardò la morte
a mettere fine alla vita e alle scelleraggini
di questo falso papa. Colto da improvviso
accidente, passò a rendere conto di sè al
tribunale di Dio. Era costui talmente in
odio al popolo romano, che la plebe preso
il di lui cadavero, lo strascinò per le
strade della città <span class="fnote">[Baron., in Annal. ad hunc annum.]</span>, e trafitto da mille
colpi di lancie, lo lasciò insepolto nel
campo dove era la statua di Marco Aurelio
imperadore. La mattina seguente
venuti i cherici, e trovato si vergognoso
spettacolo, gli diedero la sepoltura. Truovasi
qui più dell'usato imbrogliata e scura
la cronologia de' sommi pontefici. Mariano
Scoto, Gotifredo da Viterbo, Martino
Polacco, l'autore della Cronica del
Volturno ed altri mettono per successore
di Bonifazio un <i>Giovanni</i> romano,
chiamato da alcuni figliuolo di <i>Roberto</i>,
convenendo tutti ch'egli sedette <i>quattro
mesi</i> nel pontificato. Quel che è strano, a
questo figliuol di Roberto fanno dipoi succedere
<i>Giovanni</i> di nazione romano, figliuolo
di <i>Leone</i> prete, nato nel rione
delle Galline bianche. Quest'altro <i>Giovanni</i>,
indubitato romano pontefice, si
truova poi nelle memorie di questi tempi
sempre appellato <i>Giovanni XV</i>. Ma se il
precedette un altro <i>Giovanni</i> figliuolo di
Roberto, come non assunse egli il nome
di <i>Giovanni XV</i>, che osserviamo nel suo
successore? Si avvisò il padre Papebrochio <span class="fnote">[Papebrochius, ad Conat. Chron. Hist.]</span>
d'aver trovato lo scioglimento
di questo gruppo con immaginare che
<i>Giovanni</i> figliuolo di Roberto fosse solamente
<i>eletto</i>, e non consecrato. Ma chi
registra il nome di lui nel catalogo dei
romani pontefici, nol distingue dagli altri
veri pontefici, anzi gli dà il nome di <i>Giovanni
XV</i>. Nè si cominciavano a contar
gli anni del pontificato, se non dopo la
<span class="pagenum" id="Page_1256">[1256]</span>
consecrazione. Perciò altri autori antichi
o moderni tralasciano questo Giovanni
figlio di Roberto, e così ancora fece il
cardinal Baronio. Ma fosse o non fosse
papa per <i>quattro mesi</i> esso Giovanni, noi
abbiam di certo che circa questi tempi, e,
secondo tutte le verisimiglianze, nell'anno
presente fu eletto e consecrato papa
<i>Giovanni</i> appellato <i>XV</i>, figliuolo di Leone,
il quale per molti anni dipoi governò la
Chiesa di Dio. Veggasi ancora ciò che dirò
qui sotto all'anno 993. Secondo l'Annalista
sassone <span class="fnote">[Annal. Saxo, apud Eccard.]</span>, <i>Arrigo</i> già duca di Baviera,
che nell'anno addietro aveva usurpato
il regno al piccolo re <i>Ottone III</i>, in
quest'anno <i>divino instinctu ad se reversus,
et vana exaltatione se dejectum conspiciens,
veniente rege</i> (Ottone) <i>in Franconevord,
illuc ipse adveniens in cospectu
totius populi, complicatis manibus, humilis
habitu et actu, vera compunctus poenitentia,
regiae se tradidit potestati</i>. Fu ricevuto
con tutto onore, e gli fu restituito il
grado di duca, e per conseguente il ducato
di Baviera. Anzi vedremo ch'egli ebbe
per giunta col tempo anche il ducato
della <i>Carintia</i> e la marca di <i>Verona</i>; di
modo che Ottone III ebbe da lì innanzi
tra i suoi più fedeli questo Arrigo, come
appunto richiedeva la stretta lor parentela.
Fu anche restituito ad esso Ottone III
il regno della Lorena da <i>Lottario re</i> di
Francia: con che di bene in meglio andavano
prosperando i di lui affari. Abbiamo
da Lupo protospata <span class="fnote">[Lupus Protospata, in Chron.]</span> che in questo
anno fu mandato dagl'imperadori greci
al governo della Puglia <i>Romano</i> patrizio,
la cui residenza possiam credere che fosse
in Bari.
</p>

<hr />
</div>

<div class="chapter">
<h2 class="hidden" id="DCCCCLXXXVI">DCCCCLXXXVI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXVI</span>. Indiz. <span class="scp">XIV</span>.</td>
  </tr>
  <tr>
    <td><span class="smcap">Giovanni</span> XV papa 2.</td>
  </tr>
  <tr>
    <td><span class="smcap">Ottone</span> III re di Germania e d'Italia 4.</td>
  </tr>
</table>

<p>
Cita il padre Mabillone <span class="fnote">[Mabillon., Annal Benedict. ad hunc annum.]</span> una bolla
di papa <i>Giovanni XV</i>, con cui conferma
<span class="pagenum" id="Page_1257">[1257]</span>
tutti i beni e privilegii del monistero di
san Pietro in <i>caelo aureo</i>, dove riposa il
corpo di sant'Agostino dottore della
Chiesa, a <i>Pietro abbate</i> di quel sacro luogo.
Fu essa data <i>VIII kalendas februarii
per manum Johannis episcopi nepesini,
anno primo Johannis XV papae, Indictione
XIV</i>. Girolamo Rossi <span class="fnote">[Rubeus, Histor. Ravenn., lib. 15.]</span> anch'egli accenna
uno strumento scritto in Ravenna
<i>anno secundo pontificatus Johannis XV,
mense decembri, Indictione XV</i>, cioè nel
dicembre dell'anno presente. Ne cita un
altro stipulato <i>anno tertio Johannis XV
pontificis, Vidus julias, Indictione I. Ravennae</i>,
cioè nell'anno 988: notizie tutte
che confermano assunto esso Giovanni
XV al pontificato prima del dicembre
e dopo il luglio dell'anno 985. A questo
anno 986 l'Ughelli <span class="fnote">[Ughell., Ital. Sacr., tom. 4 in Episcop.
Genuens.]</span> e il suddetto padre
Mabillone riferiscono una donazione
fatta da <i>Adelaide imperadrice</i>, (che per errore
di stampa, credo io, è chiamata da
esso Ughelli <i>Ottonis III imperatoris uxor</i>)
al monistero di san Fruttuoso del contado
di Genova. Le note cronologiche son
queste: <i>Tertius Otho Dei gratia imperator
Augustus, anno imperii ejus, Deo propitio,
tertio, prima die aprilis, Indictione XIV.
Actum in sancto Fructuoso.</i> Ma Ottone III
non era per anche imperadore, nè è mai
da credere che in uno strumento pubblico,
che si dice sottoscritto dalla piissima
Adelaide Augusta, e da <i>Wiligo</i> ossia <i>Wiligiso
arcivescovo</i> di Magonza, gli fosse dato
il titolo d'imperadore. Dice ivi Adelaide
di far quella donazione <i>pro anima praedicti
quondam domini Othonis imperatoris
viri mei, seu mercede, et pro fomento filii
mei Karoli, quem Dominus Deus et Salvator
noster Jesus Christus reddidit mihi de
fluctibus maris turbidi vivum et sospitem,
per merita beatissimi Fructuosi, et per
orationes bonorum virorum ibidem Domino
famulantium</i>. Niuno per anche ha saputo
che l'Augusta Adelaide avesse un
figliuolo chiamato <i>Carlo</i>; e se l'avesse
<span class="pagenum" id="Page_1258">[1258]</span>
avuto, pare impossibile che la storia non
ne avesse fatta menzione. Da <i>Lottario re</i>
d'Italia ella non ebbe che una figliuola appellata
<i>Emma</i>, per testimonianza di santo
Odilone <span class="fnote">[Odilo, in Vit. S. Adelheidis.]</span>, e da Ottone I certamente
non ebbe un <i>Carlo</i>. Potrebbe dirsi che in
vece di <i>Karoli</i> si ha qui da leggere <i>Ottonis</i>,
cioè di Ottone II, che nell'anno 982
vedemmo, che gittatosi in mare, si salvò
dai nemici. Ma egli era già mancato di
vita. Però che si da ha dire di questo diploma?
Venne a morte in quest'anno
<i>Lottario re</i> di Francia, a cui succedette
<i>Lodovico V</i> suo figliuolo, chiamato nelle
storie il <i>Dappoco</i>. La regina <i>Emma</i>, che
poco fa dissi figliuola dell'imperadrice
Adelaide, passò di gravi affanni dopo la
morte del marito Lottario, perchè accusata
al figliuolo Lodovico di pratica scandalosa
con <i>Adalberone vescovo</i> di Laon:
sopra che si veggono due lettere da lei
scritte alla madre Adelaide e all'Augusta
<i>Teofania</i> fra quelle di Gerberto. Abbiamo
da Lupo Protospata <span class="fnote">[Lupus Protospata, in Chronico.]</span> che nell'anno
presente i Saraceni fecero un'invasione
in Calabria. <i>Comprehenderunt Saraceni
sanctam Chiriachi</i> (cioè <i>sanctae Cyriacae</i>)
<i>civitatem, et dissipaverunt Calabriam
totam.</i> E l'Annalista sassone <span class="fnote">[Annalista Saxo, apud Eccard.]</span> racconta
che il fanciullo re <i>Ottone III</i> con possente
esercito andò contra la Schiavonia occidentale.
Colà venne a trovarlo <i>Misecone
duca</i> di Polonia con gran seguito di soldatesche,
ed oltre all'avergli presentato
un cammello con altri regali, <i>se ipsum
etiam subdidit potestati illius</i>, cioè si dichiarò
suo vassallo; <i>et tunc simul pergentes,
devastaverunt totam terram incendiis,
et depraedationibus multis</i>. Aveva
questo duca per moglie <i>Dobrova</i>, sorella
di <i>Bolislao</i> duca di Boemia, principessa
cristiana, la quale tanto seppe fare, che
indusse il marito ad abiurare il paganesimo,
e ad abbracciare la santa religione
di Cristo; il che fu cagione che la Polonia
cominciò a dar luogo al Cristianesimo.
<span class="pagenum" id="Page_1259">[1259]</span>
Anche la Russia ossia la Moscovia
circa questi tempi abbracciò in parte la
religione cristiana.
</p>

<hr />
</div>

<div class="chapter">
<h2 class="hidden" id="DCCCCLXXXVII">DCCCCLXXXVII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXVII</span>. Indiz. <span class="scp">XV</span>.</td>
  </tr>
  <tr>
    <td><span class="smcap">Giovanni</span> XV papa 3.</td>
  </tr>
  <tr>
    <td><span class="smcap">Ottone</span> III re di Germania e d'Italia 5.</td>
  </tr>
</table>

<p>
Celebre è quest'anno per la morte
del giovane <i>Lodovico V</i> re di Francia,
già raccomandato alla cura di <i>Ugo Capeto</i>
duca di Francia, senza lasciar figliuoli
dopo di sè. Della stirpe regale di
Carlo Magno ci restava tuttavia <i>Carlo</i>
duca di Lorena, zio paterno d'esso Lodovico.
Contuttociò esso Ugo Capeto,
prevalendosi del mal animo che aveano
i primati della Francia contro d'esso
Carlo, perchè legato d'interessi col re
germanico, si fece proclamar re di Francia,
e coronare sul principio di luglio.
Da lui per diritta linea maschile discende
il cristianissimo regnante re di Francia
<i>Luigi XV</i>. Seguitò poi la guerra fra lui
e il suddetto Carlo con varia fortuna:
del che potrà informarsi chi vuole dalla
storia di Francia. In quest'anno portarono
di nuovo i Sassoni la guerra nel
paese degli Slavi: <i>unde illi compulsi, regis</i>
(cioè di Ottone III) <i>ditioni se subdunt,
et castella juxta Albiam restaurantur</i>,
sono parole dell'Annalista d'Ildeseim <span class="fnote">[Annales Hildesheim.]</span>
e sassone. Perchè non si sa in
qual anno precisamente succedesse la
persecuzione fatta in Roma a papa <i>Giovanni
XV</i>, chiamato da vari autori <i>XVI</i>,
sarà a me lecito il farne qui menzione.
Il Sigonio <span class="fnote">[Sigonius, de Regno Ital.]</span> ne parla all'anno 993; il
cardinal Baronio <span class="fnote">[Baron., in Annal. Eccles.]</span> all'anno 985. Martino
Polacco <span class="fnote">[Martinus Polonus, in Chron.]</span>, Tolomeo da Lucca <span class="fnote">[Ptolomaeus Lucens., de Roman. Pontif.]</span>
ed altri narrano che questo papa fu persona
molto dotta, e compose alcuni libri.
Ma perchè non cessavano in Roma le
<span class="pagenum" id="Page_1260">[1260]</span>
fazioni, Crescenzio patrizio di quella
città, che col titolo di console avea in
suo potere castello sant'Angelo, si diede
a perseguitarlo, in maniera che fu costretto
il buon papa a fuggirsene di Roma,
e a ricoverarsi in Toscana, della
qual provincia era allora duca e marchese
<i>Ugo</i>, figliuolo di Uberto, e nipote
d'Ugo già re d'Italia. Di là cominciò
Giovanni a sollecitare il giovinetto re
Ottone III di calare in Italia, altro mezzo
non conoscendo per rimediare alla
sfrenata licenza de' Romani, che quella
di creare un imperadore. Ciò inteso da
Crescenzio, e non essendo smarrita la
memoria della giustizia fatta da Ottone
il Grande, e fors'anche dal secondo,
mandò a pregare il papa che se ne tornasse
alla sua sedia. In fatti Giovanni XV
si portò a Roma, dove esso Crescenzio
col senato fu a dimandargli perdono.
Da lì innanzi ebbe quiete il papa dal popolo
romano. Per le suddette molestie
inferite a questo pontefice si può credere
scritto da Romoaldo salernitano <span class="fnote">[Romuald. Salernitanus, Chron., tom. 7
Rer. Ital.]</span> che
ai tempi d'esso Giovanni XV <i>Romani
capitanei patriciatus sibi tyrannidem vendicavere</i>;
cioè usurparono al papa il dominio
temporale di Roma. Il cardinal
Baronio se la prende spesso contro i
principi d'allora, senza mai riconoscere
da chi venivano gli sconvolgimenti di
Roma e della cattedra pontificia, cioè
dai Romani stessi. Aggiugne esso Romoaldo
che in quest'anno i Saraceni
saccheggiarono la Calabria. Forse racconta
egli qui ciò che Lupo protospata
scrisse all'anno precedente.
</p>

<hr />
</div>

<div class="chapter">
<h2 class="hidden" id="DCCCCLXXXVIII">DCCCCLXXXVIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXVIII</span>. Indiz. <span class="scp">I</span>.</td>
  </tr>
  <tr>
    <td><span class="smcap">Giovanni</span> XV papa 4.</td>
  </tr>
  <tr>
    <td><span class="smcap">Ottone</span> III re di Germania e d'Italia 6.</td>
  </tr>
</table>

<p>
Circa questi tempi, come notò il
Dandolo <span class="fnote">[Dandul., in Chron., tom. 12 Rer. Ital.]</span>, i Caloprini nobili veneziani,
<span class="pagenum" id="Page_1261">[1261]</span>
i quali già vedemmo che erano iti con
alcuni lor fazionarii a stuzzicar l'imperadore
<i>Ottone II</i> contra di <i>Tribuno</i> loro
doge, e contro la libertà della lor patria,
veggendo per la morte d'esso Augusto
svaniti tutti i loro disegni, tanto si raccomandarono
all'imperadrice <i>Adelaide</i>,
dimorante allora in Pavia, ch'ella interpose
la sua autorevole protezione presso
il suddetto doge, affinchè potessero con
sicurezza tornare a Venezia. L'ottennero
essi, con aver il doge mandato quattro
persone che giurarono la loro salvezza.
Ma da lì a non molto i Morosini lor
nemici stettero alla posta, allorchè i
tre figliuoli di Stefano Caloprino venivano
dal palazzo ducale in una gondola, e
li trucidarono. Il doge mostrò di non
avervi colpa; ma il popolo credette ciò
che volle; e chi fu morto, non resuscitò.
Sotto quest'anno racconta Romoaldo
Salernitano <span class="fnote">[Romual. Salern., Chron., tom. 7 Rer. Ital.]</span> che i Saraceni assediarono,
presero e distrussero la città di
Cosenza. Aveva scritto sotto l'anno precedente
Lupo Protospata <span class="fnote">[Lupus Protospata, in Chronico.]</span> che nella
città di Bari, suddita allora de' Greci, il
popolo sollevatosi contra Sergio protospata
(era questa una dignità conferita
dalla corte di Costantinopoli, come di
primo capitano), l'uccisero nel mese di
febbraio. Nell'anno presente, <i>Indictione
prima depopulaverunt Saraceni vicos barenses,
et viros ac mulieres in Siciliam
captivos duxere</i>. Intorno ancora a questi
tempi si dilatò forte in Lombardia l'ordine
monastico, specialmente per la venuta
a Pavia e per gli santi esempli di
<i>Majolo abbate</i> di Clugnì. Era allora il
monachismo in Italia in somma depressione.
Pochi monisteri si contavano, dove
fiorisse la regolare disciplina. Nella
maggior parte de' monaci, massimamente
se i lor monasteri erano piccoli, o se
grandi, ridotti in commenda, compariva
una deplorabile depravazion di costumi.
Trovavansi talvolta dei piissimi abbati
e dei religiosissimi monaci; ma noi poco
<span class="pagenum" id="Page_1262">[1262]</span>
sappiamo delle loro virtù, e meno delle
opere loro in servigio e profitto spirituale
de' popoli. Si vede bensì dalle memorie
che restano, essere stato l'ordinario
e comune studio degli abbati e
monaci d'allora di acquistar tutto dì dei
nuovi stabili, ed anche degli stati, cioè
delle castella e ville, che andavan poi a
finire nel <i>sic vos non vobis</i> di Virgilio.
Ingegnavasi ancora cadauno de' potenti
monisteri di avere, per quanto potea,
degli altri monisteri subordinati a sè per
tutta l'Italia, o almen delle celle, ossia
de' priorati nelle varie città, o ne' lor
contadi, dove poi teneano un priore, e talvolta
alcuni pochi monaci, i quali se ne
stavano in gaudeamus, perchè disobbligati
dal rigore della disciplina.
</p>

<p>
Giovò non poco la venuta del santo
abbate Majolo, perciocchè, oltre all'aver
egli riformato alquanti vecchi monisteri,
s'invogliarono molti di fabbricarne dei
nuovi, ne' principii de' quali certo è che
fioriva la pietà e il buon esempio. Però intorno
a questi tempi la santa imperadrice
<i>Adelaide</i> aggiunse <span class="fnote">[Odilo, in Vita S. Adelheidis.]</span> un riguardevol monistero
all'antichissima chiesa di san
Salvatore di <i>Pavia</i>, non sussistendo una
antichità di lunga mano maggiore, che da
taluno gli viene attribuita. In <i>Parma</i> sorse
il monistero di san Giovanni, in <i>Brescello</i>
quello di san Genesio, in <i>Milano</i> quello
di san Celso, in <i>Genova</i> quello di san Siro,
in <i>Firenze</i> la badia di santa Maria,
in <i>Reggio</i> quello di san Prospero, oggidì
san Pietro; in <i>Padova</i> l'insigne di santa
Giustina, per tacer d'altri. In <i>Modena</i>
aveva <i>Ildebrando vescovo</i> <span class="fnote">[Sillingardus, Catalog. Episc. Mutinens.]</span> conceduta
ad un monaco Stefano nell'anno 983
l'antica chiesa di san Pietro, posta allora
fuori della città. I monaci nonantolani,
che assorbivano un'immensa copia
di beni ne' territorii di Modena, Cologna,
Ferrara, Verona ed altre città, mirando
di mal occhio la disposizion di
un nuovo monistero in lor vicinanza,
destramente spinsero un loro monaco
<span class="pagenum" id="Page_1263">[1263]</span>
per nome Pietro, che si unì con esso
Stefano alla cura della chiesa suddetta.
Quando poi Pietro se la vide bella, rubò
all'altro monaco la bolla episcopale, e
tentò con danari il soprallodato vescovo
per aver egli la metà di quella chiesa; ma
il prelato, detestando la furberia del monaco
nonantolano, il cacciò via, e confermò <span class="fnote">[Antiquit. Ital., Dissert. LXV.]</span>
in quest'anno a Stefano il possesso
di quella chiesa: il che fu principio
del monistero di san Pietro, tuttavia florido
in questa città, e fondato nell'anno 996
dal vescovo di Modena <i>Giovanni</i>. Degno
è ancora d'osservazione ciò che racconta
Arnolfo <span class="fnote">[Mabill., Annal. Benedict., ad ann. 994.]</span> monaco di santo Emmerammo:
cioè che nella sola Roma si
contavano <i>quaranta</i> monisteri di monaci
e <i>venti</i> di monache, professanti tutti
o quasi tutti la regola di san Benedetto,
e <i>sessanta</i> collegiate di canonici; tanto
s'era dilatato l'ordine monastico e l'istituto
de' canonici. Dall'Ughelli <span class="fnote">[Ughell., Ital. Sacr., tom. 5.]</span> e dal
Tatti <span class="fnote">[Tatti, Annali Eccl. Com.]</span> è rapportato un diploma dato
da <i>Ottone III</i> in favore di <i>Adelgiso vescovo</i>
di Como, con queste note <i>Datum III nonas
octobris, anno dominicae Incarnationis
DCCCCLXXXVIII, Indictione II,
imperii domni Othonis quinto. Actum in
palatio Renesbohe.</i> Non avvertì l'Ughelli
che questo privilegio non potè mai competere
ad Ottone III, il quale non era
per anche imperadore. Il Tatti bensì lo
riferì all'anno 978, e ad Ottone II Augusto.
Ma, siccome osservò il chiarissimo
padre Gotifredo abbate gotwicense <span class="fnote">[Chron. Gotwicense, tom. 1, p. 206.]</span>,
neppur così vengono guarite le piaghe di
questo documento, in cui è anche da avvertire
quel titolo strano: <i>Otho tertius
gratia Dei gubernator, seu imperator</i>.
</p>

<p>
<span class="pagenum" id="Page_1264">[1264]</span>
</p>

<hr />
</div>

<div class="chapter">
<h2 class="hidden" id="DCCCCLXXXIX">DCCCCLXXXIX</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCLXXXIX</span>. Indiz. <span class="scp">II</span>.</td>
  </tr>
  <tr>
    <td><span class="smcap">Giovanni</span> XV papa 5.</td>
  </tr>
  <tr>
    <td><span class="smcap">Ottone</span> III re di Germania e d'Italia 7.</td>
  </tr>
</table>

<p>
Tanto dall'Annalista sassone <span class="fnote">[Annalista Saxo.]</span>,
quanto da quello d'Ildeseim <span class="fnote">[Annal. Hildesheim.]</span>, abbiamo
che in questo anno <i>Theophania imperatrix
mater regis</i> (cioè di Ottone III)
<i>Romam perrexit, ibique Natalem Domini
celebravit, et omnem regionem regi subdidit</i>.
Per la tenera età e per la lontananza
del re <i>Ottone III</i>, pur troppo aveano
cominciato i popoli dell'Italia a calcitrare
e a suscitar delle sedizioni, siccome verrò
dicendo più innanzi. Ancorchè la santa
imperadrice <i>Adelaide</i>, stando in Pavia,
comandasse e si studiasse di tener quieti
i popoli, pure non era assai temuta e rispettata
la di lei autorità. Venne con più
polso in Italia l'Augusta <i>Teofania</i>, e di
qui impariamo che essa dovette rimettere
in miglior sesto gli affari. Ma non
si dee tacere che l'archimandrita calabrese
<i>Giovanni</i>, da noi veduto di sopra
creato abbate del ricchissimo monistero
di Nonantola, seppe ben far fruttare in
suo favore l'intrinsichezza ch'egli godeva
presso la suddetta imperadrice Teofania,
siccome uomo intendente della lingua
greca, ed originario di Calabria. Passò in
questo anno a miglior vita <i>Sigualdo vescovo</i>
di Piacenza <span class="fnote">[Campi, Istor. di Piacenza, T. 1.]</span>, e l'accorto Greco
colla protezione dell'Augusta fu promosso
a quella chiesa, quantunque, per attestato
del Cronografo sassone <span class="fnote">[Chronographus Saxo editus a Leibnitio.]</span>, fosse stato
eletto vescovo un uomo degno, ch'egli
fece discacciare. Nè di ciò contenta la
sua ambizione, giacchè in quel secolo era
divenuto alla moda il far dei nuovi arcivescovati,
ottenne da papa <i>Giovanni XV</i>
che Piacenza fosse eretta in arcivescovato,
con levarla di sotto alla giurisdizione
del metropolitano di Ravenna. Ha
<span class="pagenum" id="Page_1265">[1265]</span>
recato maraviglia a taluno, ed è sembrato
errore, il trovar questo <i>Giovanni
arcivescovo di Piacenza</i>; ma di tal verità
non si può dubitare. Leggesi presso il
Campi una permuta da lui fatta in Pavia
col mastro di quella zecca, in cui esso è
appellato <i>domnus Johannes archiepiscopus
sancte placentine ecclesie, et abbas monasterii
sancti Silvestri, siti Nonantule</i>.
Lo strumento fu scritto <i>anno ab Incarnatione
Domini nostri Jesu Christi nongentesimo
ottuagesimo nono, tertio die mensis
genuarii, Indictione secunda</i>. Il non veder
qui fatta menzione degli anni del re
Ottone III, siccome neppure nello strumento
d'<i>Ildebrando vescovo</i> di Modena,
citato all'anno precedente, e neppure un
altro, accennato da Cosimo della Rena <span class="fnote">[Cosmo della Rena, Serie de' Duchi di Toscana.]</span>,
e in altri della Cronica del Volturno <span class="fnote">[Chronicon Vulturnense, P. II, tom. 2 Rer.
Ital.]</span>,
mi fa restar sospeso in pensare come Ottone
III fosse re anche d'Italia, e non
entrasse, secondo il costume, il suo nome
ne' pubblici documenti. Forse perchè non
era stato per anche coronato. Lascerò
decidere ad altri questo punto; poichè
per altri documenti si vede che Ottone III
signoreggiava in questi tempi come re
in Italia.
</p>

<p>
Ma prima di abbandonare il suddetto
strumento di Giovanni arcivescovo di
Piacenza, si vuol osservare che, in conformità
del buon rito che si praticava
allora in molti luoghi, affinchè nelle permute
non venisse danno alle chiese, furono
inviati estimatori pubblici a riconoscere
il valore dei beni che s'aveano
a permutare. Però quivi si legge: <i>Et ad
hanc previdendam commutationem accesserunt
super ipsis rebus ad previdendum
Ilderadus misso donni Teodaldi marchio,
et comes comitatu motinense, et Adelbertus
clericus misso eidem donno Johanni
archiepiscopo</i>. Perchè il monistero di
Nonantola era ed è situato nel territorio
di Modena, e qui si trattava di permutar
<span class="pagenum" id="Page_1266">[1266]</span>
dei suoi beni, perciò, d'ordine del conte
ossia del governator perpetuo di Modena,
andarono gli estimatori pubblici a
raccogliere il valor delle terre da permutarsi.
Ma <i>Tedaldo</i>, avolo della celebre
<i>contessa Matilda</i>, è inoltre appellato <i>marchio</i>.
Di che marca era egli marchese?
Così nell'anno 975 (come da strumento <span class="fnote">[Antiq. Ital., Dissert. VII.]</span>
da me pubblicato apparisce) si
truovano in Pisa <i>Adalbertus et Obertus</i>
(progenitore della casa d'Este) <i>germani
marchioni, filii bonae memoriae Oberti
marchionis et comitis palatio</i>. A qual marca
comandavano questi due marchesi?
L'una delle due vo io conghietturando:
cioè o che già fossero istituite delle marche
minori, e che, per esempio, Modena
con altre circonvicine città formasse una
marca, da cui <i>Tedaldo</i> prendesse il titolo
di marchese; e che la Lunigiana, in cui
possedeano tanti stati i maggiori della
casa d'Este, siccome vedremo, anch'essa
desse il titolo marchionale ai due suddetti
<i>Adalberto</i> ed <i>Oberto</i> fratelli: oppure
che gl'imperadori conferendo il titolo di
marchese ai principi che possedeano molti
stati, come terre e castella, gli esentassero
con ciò dalla giurisdizione dei
marchesi maggiori, concedendo loro l'autorità
marchionale sopra i medesimi Stati.
Veggiamo in questi tempi ancora introdotti
i <i>conti rurali</i>, cioè signori di qualche
castello, esentati dalla giurisdizione
dei conti delle città. Così a poco a poco
s'andarono trinciando le marche e i contadi
non meno in Italia che in Germania.
Questi son punti scuri; e giacchè ci
manca la chiara luce della verità, si debbono
ammettere come buona moneta le
conietture fondate sopra il verisimile.
Scrive Lupo Protospata <span class="fnote">[Lupus Protospata, in Chronico.]</span> sotto questo
anno che <i>descendit Johannes patricius</i>
(governator greco della Puglia), <i>qui et
Ammiropolus, et occidit Leonem Cannatum,
et Nicolaum Critis, et Porphyrium</i>:
probabilmente dei principali di Bari. In
questi tempi noi ritroviamo duca di Spoleti
<span class="pagenum" id="Page_1267">[1267]</span>
e marchese di Camerino <i>Ugo marchese</i>
di Toscana: il che è degno di osservazione.
Da quel dominio dovea essere
decaduto <i>Trasmondo</i>, oppure egli era
solamente marchese di Camerino. Ce ne
assicura un placito <span class="fnote">[Gattola, Hist. Monaster. Casinens., Part. I.]</span>, pubblicato dal
padre Gattola, e tenuto <i>in territorio Apruciense,
anno nongentesimo octuagesimo
nono, et mense julio, per Indiccio secunda</i>.
A quel giudizio presedeva <i>Guglielmus comes
missus domni Ugoni dux et marchio</i>.
Si sarebbe desiderata più attenzione in
Pier Maria Campi, autore per altro benemerito
delle lettere per la sua Storia
ecclesiastica di Piacenza, allorchè produsse
un diploma di <i>Ottone III</i> <span class="fnote">[Campi, Stor. Eccles. di Piacenza, tom 1.]</span>, con
cui crea <i>militi</i> i Bracciforti, cittadini di
Piacenza, e dà loro in feudo Vicogiustino
con varie esenzioni. La data del privilegio
è questa: <i>Datum XV kalendas decembris,
anno Incarnationis Domini 989,
Indictione prima, anno vero domni Ottonis
III, imperii ejus quinto. Actum Placentiae
in ecclesia sanctae Brigidae. Testibus
praesentibus Getone duce Boemiae,
Geufredo duce Bavariae, et Henrico comite
de Lauzomonde.</i> Nè si avvide il buon Campi
che <i>Ottone III</i> non era per anche imperadore,
nè era venuto in Italia per questi
tempi, nè correva l'<i>indizione prima</i>
nell'anno presente 989, per nulla dire
di que' testimoni e d'altre particolarità
di quel finto documento.
</p>

<hr />
</div>

<div class="chapter">
<h2 class="hidden" id="DCCCCXC">DCCCCXC</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXC</span>. Indizione <span class="scp">III</span>.</td>
  </tr>
  <tr>
    <td><span class="smcap">Giovanni</span> XV papa 6.</td>
  </tr>
  <tr>
    <td><span class="smcap">Ottone</span> III re di Germania e d'Italia 8.</td>
  </tr>
</table>

<p>
Abbiamo detto che l'imperadrice <i>Teofania</i>
colla sua venuta in Italia mise o
rimise alla divozione del re <i>Ottone III</i>
suo figliuolo que' popoli che voleano vivere
senza briglia. La Cronica del monistero
del Volturno <span class="fnote">[Chronic. Vulturnense, P. II, tom. 2 Rer.
Ital.]</span> ci somministra una pruova
<span class="pagenum" id="Page_1268">[1268]</span>
dell'autorità da lei esercitata in Italia
per un diploma suo spedito in protezione
d'esso monistero, <i>quarto nonas januarias
anno dominicae Incarnationis DCCCCXC,
Indictione II, anno vero tertii Ottonis regnantis
III. Actum Romae</i>, dove ella avea
celebrato il santo Natale. Ma si dee scrivere
<i>Indictione III</i>, e per conto degli anni
del <i>regno</i> si ha da scrivere <i>anno VII</i>.
Tuttavia, siccome fu osservato in alcuni
atti accennati di sopra, non si contavano
per anche gli anni del regno di Ottone III
in Italia. Un altro più importante documento <span class="fnote">[Antiq. Ital., Dissertat. XXXI, pag. 959.]</span>
ho io dato alla luce, cioè un
placito tenuto, <i>anno, Deo propitio, pontificatus
domni Johannis summi pontificis V,
die XIII mense martii, Indictione III, foris
civitate Ravenne, in vico, qui dicitur Sablonaria,
post tribunal palatii, quod olim construere
jussit domnus Hotto imperator</i>.
Notabili son queste parole, ma più ancora
le seguenti: <i>Dum resideret, Deo annuente,
Johannes archiepiscopus sanctae placentine
ecclesie in generali placito, simul cum
eo Hugo gratia Dei episcopus sancte hansdeburgensis
ecclesie jussione domne Theofana
imperatris</i>, ec. Un tale atto finisce di
chiarire che l'esarcato di Ravenna, non
so se per qualche accordo seguito coi
romani pontefici, o per altre ragioni, era
divenuto parte del regno d'Italia; e che
da gran tempo non ne erano più in possesso
i romani pontefici. Ottone III non
per anche avea conseguito la corona e il
diritto degl'imperadori; e pure Teofania
sua madre fa da padrona in Ravenna,
mandandovi i suoi ministri a tenere pubblicamente
giustizia, senza che si sappia
che ne facessero doglianza i papi. Ed ora
s'intende perchè Ottone il Grande avesse
quivi fabbricato di pianta un palazzo
regale per sè e per gli suoi successori.
Dobbiamo anche al padre Mabillone <span class="fnote">[Mabill., in Annal. Benedict. ad hunc annum.]</span>
la memoria di un diploma d'essa imperadrice,
dato in favore del monistero di
Farfa, affinchè gli fosse restituita la cella
di santa Vittoria, posta nel territorio
<span class="pagenum" id="Page_1269">[1269]</span>
di Camerino. Fu ottenuto questo diploma
<i>interventu Johannis archiepiscopi ravennatis,
et Hugonis principis</i>, cioè di
<i>Ugo duca</i> e marchese di Toscana e di
Spoleti, che faceva la sua corte alla vedova
imperadrice. Le note di quel documento,
come cosa rara, meritano d'essere
qui rammentate. <i>Datum kal. aprilis, anno
dominicae Incarnationis DCCCCXC, imperii
domnae Theophanu imperatris XVIII,
Indictione III, Ravennae.</i> L'epoca di
Teofania non è giù presa, come pensò
il suddetto padre Mabillone, dall'anno
della morte di Ottone II suo consorte,
ma bensì, come avverti il dottissimo padre
Gotifredo abbate gotwicense <span class="fnote">[Chron. Gotwicense, tom. 1, pag. 224.]</span>, dall'anno
delle sue nozze, cioè dal 972.
Intanto osserviamo che questa principessa
la faceva non da imperadrice, ma da imperadore.
Tornossene ella in quest'anno
in Germania per assistere al re Ottone III
suo figliuolo nel governo degli stati. Secondochè
racconta Romoaldo salernitano <span class="fnote">[Romualdus Salernit., Chron. tom. 7 Rer.
Ital.]</span>,
<i>anno DCCCCXC stella a parte Septemtrionis
apparuit, habens splendorem,
qui tenebat contra Meridiem, quasi passum
unum. Et post paucos dies iterum apparuit
eadem stella a parte Occidentis, et splendor
ejus ad Orientem tendebat. Et non
post multos dies fuit terraemotus magnus,
qui plures evertit domos in Benevento et
Capua, multosque homines occidit, et in
civitate Ariano multas ecclesias subvertit.
Civitas quoque Frequentus paene media
cecidit. Civitatem vero Consanam prope
mediam cum episcopo subvertit, multosque
homines oppressit. Ronsem totam cum ejus
hominibus submersit.</i> Viene anche da Leone
ostiense <span class="fnote">[Leo Ostiensis, Chron., lib. 2, cap. 11.]</span> narrata questa disavventura
con aggiugnere: <i>In Benevento Viperam
dejecit, et subvertit quindecim turres,
in quibus centum quinquaginta homines
mortui sunt</i>. Angelo della Noce fu di parere
che col nome di <i>Vipera</i> sia indicato
un castello di questo nome nel territorio
<span class="pagenum" id="Page_1270">[1270]</span>
di Benevento. Credo io piuttosto che
Leone significhi una figura di vipera che
tuttavia i Beneventani nella stessa loro
città tenessero alzata sopra qualche colonna,
o fabbrica alta: superstizione ereditata
dagli antichi Longobardi. <i>Simulacrum,
quod vulgo Vipera nominatur, cui
Langobardi flectebant colla</i> <span class="fnote">[Ughell., Ital. Sacr., tom. 8 in episcop. Benevent.]</span>, si legge
nella vita di san Barbato vescovo di Benevento.
Pare che sino a questi tempi durasse
quella superstiziosa statua o figura
in essa città. Ma avendo noi veduto all'anno
663 che per opera di quel santo prelato
fu atterrata, si può sospettare che
almeno il luogo dove essa fu ritenesse
quel nome, e in alcuni non fosse ben
estinta quella ridicola persuasione che
dal mantenimento di quel luogo dipendesse
la felicità e salvezza della città, in
quella guisa che gli antichi Romani pensarono
dell'altare della Vittoria, i Troiani
del Palladio, i Fiorentini della statua
di Marte, ed altri simili.
</p>

<hr />
</div>

<div class="chapter">
<h2 class="hidden" id="DCCCCXCI">DCCCCXCI</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXCI</span>. Indizione <span class="scp">IV</span>.</td>
  </tr>
  <tr>
    <td><span class="smcap">Giovanni</span> XV papa 7.</td>
  </tr>
  <tr>
    <td><span class="smcap">Ottone</span> III re di Germania e d'Italia 9.</td>
  </tr>
</table>

<p>
Abbiamo dall'Annalista sassone <span class="fnote">[Annalista Saxo.]</span>,
che Ottone III coll'Augusta Teofania
sua madre celebrò con solennità ed allegria
la santa Pasqua in Quidelingeburg
in Sassonia. Intervennero a tal festa
<i>Marchio Tuscanorum Hugo, et dux Polonorum
Miseco cum pluribus regni princibus,
diversa munera ad obsequium imperatoris</i>
(non era per anche imperadore)
<i>deferentes</i>. <i>Ugo marchese</i> e duca di Toscana
con grandi ricchezze e potenza
accoppiava una non minore accortezza;
e volendosi ben mettere in grazia di Ottone
III e di sua madre, non tornò sì
tosto in Italia, ma continuò a far la sua
corte a que' regnanti, finchè giunsero a
Nimega. Quivi infermatasi l'imperadrice
<span class="pagenum" id="Page_1271">[1271]</span>
Teofania, da morte immatura fu rapita
nel dì 16 di giugno dell'anno presente
Presso Ditmaro <span class="fnote">[Ditmarus, in Chron., lib. 4.]</span> la sua morte è posta
sotto il precedente anno, ma per errore
dei copisti. L'Annalista sassone, Ermanno
Contratto, Lamberto da Scafnaburgo,
che copiavano la Cronica di Ditmaro,
dovettero ben vedere che anch'egli sotto
il presente anno notò la morte della suddetta
imperadrice. Era questa greca principessa
donna di spiriti virili, di bella ed
onesta conversazione, molto caritativa
verso de' poveri e delle chiese; sapeva
cattivarsi l'affetto di chi ella voleva, ed
insieme tener basso chi alzava la cresta;
utilissima perciò nel governo degli stati
al figliuolo. Un solo difetto viene in lei
riprovato da sant'Odilone <span class="fnote">[Odilo, in Vit. Sanct. Adelheidis.]</span>: cioè, che
quantunque ella fosse utile ed ottima per
gli altri, <i>socrui tamen</i> (cioè a sant'Adelaide)
<i>fuit ex parte contraria. Ad postremum
vero cujusdam Graeci</i> (probabilmente
vuol intendere di Giovanni arcivescovo
di Piacenza) <i>aliorumque adulantium
consilio fruens, minabatur ei,
quasi manu designando, dicens: Si integrum
annum supervixero, non dominabitur
Adhelhaida in toto mundo, quod non
possit circumdari palmo uno. Quam sententiam
inconsulte prolatam, divina censura
fecit esse veracem. Ante quatuor
hebdomadas graeca imperatrix ab hac
luce discessit. Augusta Adalhaida superstes,
felixque remansit.</i> All'avviso della
defunta nuora la piissima imperadrice
<i>Adelaide</i> si portò dall'Italia in Germania
per consolare l'afflitto nipote <i>Ottone III</i>,
e per dare assistenza alla di lui età bisognosa
tuttavia di consiglio nel governo
del regno. E quivi <i>ille eam matris instar
secum tamdiu habuit, quoad usque ipse
protervorum consilio juvenum depravatus,
tristem illam dimisit</i>. Sicchè ella malcontenta
si restituì all'Italia (non so in qual
tempo), lasciando il re nipote in balìa
ai trasporti della sua gioventù. Fin qui
avea <i>Tribuno Memmo</i> doge di Venezia
<span class="pagenum" id="Page_1272">[1272]</span>
governato il suo popolo senza operar
cose che gliene guadagnassero l'affetto <span class="fnote">[Dandul., in Chron., tom. 12 Rer. Ital.]</span>.
Gli stava non poco a cuore che
Maurizio suo figliuolo succedesse a lui
nel governo, e perciò lo spedì a Costantinopoli
con isperanza, che ritornando
condecorato da quegli Augusti di qualche
illustre dignità, più facilmente otterrebbe
il suo intento. Ma cadde intanto
malato esso doge, e sentendo accostarsi
il suo fine, si fece portare al monistero
di san Zacheria, e quivi preso l'abito
monastico, dopo sei giorni terminò di
vivere. Non già il di lui figliuolo, ma
bensì <i>Pietro Orseolo II</i> fu creato in suo
luogo doge di Venezia. Egli era figliuolo
di quel <i>Pietro Orseolo</i> che già vedemmo
doge, e poi passato alla vita monastica
in Francia, dove per le sue virtù si guadagnò
il titolo di beato e di santo. Questi
fu principe di gran senno, e talmente
attento ai vantaggi della sua patria, che
Venezia a' suoi di crebbe sommamente
di potenza e decoro. All'anno precedente
990 racconta il Sigonio <span class="fnote">[Sigonius, de Regno Ital., lib. 7.]</span> le rivoluzioni
seguite in Milano fra <i>Landolfo arcivescovo</i>
e il popolo di quella città. Il
signor Sassi nelle annotazioni <span class="fnote">[Saxius, in Adnotation. ad eumdem.]</span> fu di
parere ch'esso Landolfo venisse promosso
a quell'arcivescovato nell'anno 980,
come in fatti è notato nel Codice estense
della Storia di Arnolfo milanese <span class="fnote">[Arnulf., Hist. Mediol., tom. 4 Rer. Ital.]</span>; e
che nel 982 succedessero quelle dissensioni,
per le quali Ottone II imperadore,
secondo lui assediò Milano nell'anno 983.
Io non m'arrischio a proporre alcuno
di tali fatti, perchè circa il tempo la storia
ci lascia nelle tenebre, e mi prendo
la libertà di narrar qui le sollevazioni
suddette con qualche barlume di verisimiglianza,
che trovandosi troppo giovane
il re Ottone III, e morta la madre
sua, e passata in Germania l'avola sua
Adelaide, potesse allora il popolo di Milano
prendere l'armi contra del suo
<span class="pagenum" id="Page_1273">[1273]</span>
arcivescovo. Ora il fatto è in questa maniera
narrato da Landolfo seniore <span class="fnote">[Landulf. Senior, Hist. Mediol., tom. 4
Rer. Ital.]</span>
storico milanese.
</p>

<p>
A' tempi di Ottone I era potentissimo
in Milano Bonizone da Carcano. Essendo
vacata la chiesa di Milano per la
morte di <i>Gotifredo arcivescovo</i> nell'anno
980, costui a forza d'oro procurò
quell'arcivescovato dall'imperadore per
suo figliuolo <i>Landolfo</i> contro la volontà
di tutto il clero e popolo milanese, al
quale apparteneva l'elezione. Crebbe perciò
di giorno in giorno sempre più l'odio
universale contra di lui. <i>Interea Landulphus
paucis commoratus annis, patre ejus
male mortuo a quodam Tazonis vernula
suo in lecto, ad Ottonem imperatorem
cursu veloci fugiens tetendit.</i> Istigato
l'imperadore (questi era Ottone II) venne
all'assedio di Milano. Per una visione
ritornò in sè stesso Landolfo, e chiamati
dalla città molti nobili, stabilì un infame
accordo con essi, concedendo loro in
feudo o a livello le dignità della chiesa
e le pievi della sua diocesi: con che egli
ritornò quieto alla sua cattedra, e l'Augusto
Ottone se ne andò in Liguria. Ma
nulla parlando Arnolfo milanese, scrittore
più esatto e contemporaneo d'esso
Landolfo nel secolo susseguente, di un
tale assedio, e nulla dicendone gli scrittori
tedeschi, che pure van registrando
tutte le più riguardevoli azioni di Ottone
II, io non so che s'abbia a creder a
Landolfo storico per conto d'esso assedio.
Però meglio fia l'attenersi qui al
racconto d'esso Arnolfo <span class="fnote">[Arnulf., Hist. Mediol., lib. 1, cap. 10.]</span>, che con
altre circostanze ci rappresenta quegli
avvenimenti. Dice adunque, che succeduto
Landolfo, nativo del castello di
Carcano, a Gotofredo arcivescovo, per
la troppa insolenza del padre e del fratello
cominciò a tirarsi addosso l'odio
del popolo, coll'abusarsi del dominio
della città, di cui forse era conte, o vogliam
dire governatore. Congiurò contra
<span class="pagenum" id="Page_1274">[1274]</span>
di lui la plebe, ma i nobili erano in favore
di lui. <i>Quibus assidue rixantibus grande
commissum est in urbe certamen.</i> Vedendo
Landolfo di non potere reggere alla
forza del popolo, lasciato nella città il
padre suo decrepito, si ritirò fuori coi
nobili, ai quali, per tenerli saldi nel suo
partito con farli suoi vassalli, distribuì
molti benefizii dei cherici e beni della
sua Chiesa, <i>Iterum autem collecto ex
diversis partibus agmine, conflixit eisdem
cum civibus in campo Carbonariae, ubi
facta est plurima caedes utrinque: a quo
bello aegre divertit hac etiam vice. In civitate
autem quaedam</i> (scrivi <i>quidam</i>,)
<i>vernula, audita domini sui nece, accurrens,
patrem praesulis lecto jacentem cultro
transfixit.</i> Ma non andò molto, che
frappostesi varie persone sagge, seguì concordia
e pace fra Landolfo e il popolo.
L'arcivescovo in emenda de' suoi peccati
fece fabbricare in Milano il monistero
di san Celso, dove poi venendo a morte,
volle essere seppellito. Qui non c'è parola
nè di Ottone II, nè di assedio da lui
fatto di Milano; e però potrebbono essere
succeduti cotali sconcerti durante la
lontananza e minorità di Ottone III. Circa
questi medesimi tempi anche il popolo
di Cremona recò non pochi affanni ad
<i>Odelrico vescovo</i> di quella città; perciocchè
<i>ecclesiae suae terram potestative invaserunt,
ac illam</i> (forse illum) <i>devestierunt;
atque sub obtentu, seu occasione
commendationis atque facticii, clericos
illius, ac laicos suo regimini juste et legaliter
deditos, ec. injuste depraedantes,
eamdem ecclesiam coarctando ac depraedando,
multis calamitatibus opprimebant</i>.
Tutto ciò si legge in un diploma di Ottone
III <span class="fnote">[Ughell., Ital. Sacr., tom. 4 in Episcop. Cremonens.]</span> dell'anno 996. Fatti tutti che
son degni d'attenzione, poichè di qui si
scorge il principio della libertà e indipendenza
che a poco a poco andarono poi
procacciando a sè stessi i popoli d'Italia
con una strepitosa mutazion di cose, di
cui andremo di mano in mano ravvisando
<span class="pagenum" id="Page_1275">[1275]</span>
il progresso. Rapporta il Campi <span class="fnote">[Campi, Istor. di Piacenza, tom. 1.]</span>
un placito tenuto <i>in civitate Placentia in
solario proprio donni archiepiscopi sanctae
placentinae ecclesiae,</i> dove <i>in judicio residebat
domnus Joannes vir venerabilis archiepiscopus
sanctae placentinae ecclesiae,
missus donni Ottonis regis</i>. Dal notaio fu
scritto <i>anno ab Incarnatione Domini nostri
Jesu Christi DCCCCXCI, decimotertio
kalendas februarii, Indictione quarta</i>.
Noi ancor qui troviamo in uso l'autorità
regale di Ottone III in Italia, ma non giù
notati negli atti pubblici gli anni del suo
regno. Abbiamo da Lupo Protospata <span class="fnote">[Lupus Protospata, in Chron.]</span>
che <i>fecit bellum Asto comes cum Saracenis
in Tarento, et ibi cecidit ille cum multis
Barensibus</i>. In vece di <i>Asto</i>, un altro
codice e l'Anonimo barense hanno <i>Otto
comes</i>; ma si dee scrivere <i>Atto comes</i>.
Medesimamente in quest'anno <i>Ugo Capeto</i>
re di Francia, sdegnato contra di <i>Arnolfo
arcivescovo</i> di Rems, il fece deporre
dai vescovi in un concilio tenuto in quella
città, ma senza che fosse approvata
una tal risoluzione dalla santa Sede. In
suo luogo fece egli ordinare <i>Gerberto</i>, che
noi già vedemmo abbate di Bobbio, in
ricompensa di essere stato maestro del
<i>re Roberto</i> suo figliuolo, e per la stima
della di lui rara letteratura. Vedremo
poi fin dove arrivò la fortuna di questo
personaggio.
</p>

<hr />
</div>

<div class="chapter">
<h2 class="hidden" id="DCCCCXCII">DCCCCXCII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXCII</span>. Indizione <span class="scp">V</span>.</td>
  </tr>
  <tr>
    <td><span class="smcap">Giovanni</span> XV papa 8.</td>
  </tr>
  <tr>
    <td><span class="smcap">Ottone</span> III re di Germania e d'Italia 10.</td>
  </tr>
</table>

<p>
Dacchè fu alzato alla dignità ducale
in Venezia <i>Pietro Orseolo II</i>, siccome persona
di grande attività e senno, spedì tosto
a Costantinopoli i suoi legati, ed ottenne
dagl'imperadori <i>Basilio</i> e <i>Costantino</i>
la bolla d'oro contenente la conferma di
tutte le libertà ed esenzioni godute in
addietro dal popolo di Venezia per tutto
l'imperio d'Oriente. Studiossi ancora di
<span class="pagenum" id="Page_1276">[1276]</span>
stabilir buona amicizia con tutti i principi
de' Saraceni, a' quali per tal effetto
mandò ambasciatori. Ma particolarmente
ebbe cura di far confermare al re <i>Ottone
III</i> i vecchi patti. Si legge nella Cronica
del Dandolo <span class="fnote">[Dandul., in Chronic., tom. 12 Rer. Ital.]</span> il diploma di tal conferma,
conceduta da esso re <i>interventu et
petitione nostrae dilectissimae dominae
aviae Adelheidae imperatricis Augustae</i>:
il che fa conoscere che la santa imperadrice
tuttavia dimorava in Germania nella
corte del re suo nipote. E il diploma è
dato <i>XIV kalendas augusti, anno dominicae
Incarnationis DCCCCXCII, Indictione
V, anno vero domni Ottonis III regnantis
nono. Actum Molinhusen.</i> Asserisce Lupo
Protospata <span class="fnote">[Lupus Protospata, in Chronico.]</span> che in quest'anno si
provò una terribil carestia per tutta l'Italia.
Non già nell'anno 991, come stimò
il Sigonio <span class="fnote">[Sigonius, de Regno Ital., lib. 7.]</span>, ma bensì nel fine del
presente, diede fine ai suoi giorni <i>Aloara</i>
principessa di Capua, già moglie di <i>Pandolfo
Capodiferro</i>, la quale fin qui col figliuolo
<i>Landenolfo</i> <span class="fnote">[Leo Ostiensis, Chron., lib. 2, cap. 10.]</span> virilmente avea
governato quegli Stati. Siccome osservò
il cardinal Baronio <span class="fnote">[Baron., in Annal. Eccles.]</span>, ella avea fatto
ammazzare un suo nipote conte, per paura
ch'egli col suo credito potesse occupare
il principato a' suoi figliuoli: perlochè
san <i>Nilo abbate</i> le predisse che mancherebbe
la stirpe sua, siccome in fatti
da lì a non molto avvenne.
</p>

<hr />
</div>

<div class="chapter">
<h2 class="hidden" id="DCCCCXCIII">DCCCCXCIII</h2>

<table summary="anno" border="0" cellpadding="0" cellspacing="0">
  <tr>
    <td style="width: 40%">&nbsp;</td>
    <td style="width: 60%">&nbsp;</td>
  </tr>
  <tr>
    <td class="br" rowspan="3">Anno di</td>
    <td><span class="smcap">Cristo</span> <span class="scp">DCCCCXCIII</span>. Indiz <span class="scp">VI</span>.</td>
  </tr>
  <tr>
    <td><span class="smcap">Giovanni</span> XV papa 9.</td>
  </tr>
  <tr>
    <td><span class="smcap">Ottone</span> III re di Germania e d'Italia 11.</td>
  </tr>
</table>

<p>
Nell'archivio dell'insigne monistero
di Subiaco sì legge uno strumento scritto
<i>anno, Deo propitio, pontificatus domni
Johanni summi pontificis et universali XV
papae in sacratissima sede beati Petri apostoli
septimo, Indictione V, mensis februarii
<span class="pagenum" id="Page_1277">[1277]</span>
die tertia</i>, cioè nell'anno precedente.
Ma questo mese non s'accorda con quanto
s'è accennato all'anno 985 intorno
al tempo della elezione di questo papa.
Più si confà un altro scritto <i>anno octavo,
Indictione VI, mensis julii die octava</i>, cioè
nell'anno presente. Appena furono passati
quattro mesi dopo la morte di <i>Aloara</i>
principessa di Capua <span class="fnote">[Leo Ostiensis, Chron., lib. 2, cap. 10.]</span>, che in essa città
di Capua nel dì 20 d'aprile di quest'anno
scoppiò una congiura di malvagi contra
di <i>Landenolfo principe</i> suo figliuolo,
per cui egli restò miseramente privato di
vita presso la chiesa di san Marcello. Era
parente di Landenolfo <i>Trasmondo conte</i>
teatino, ossia di Chieti, e marchese, cioè,
a mio credere, quel medesimo che di sopra
dicemmo duca di Spoleti, o almeno
marchese di Camerino. Si accinse questi
a vendicar la morte dell'ucciso principe,
e dopo due mesi con un competente esercito,
accompagnato da <i>Rinaldo</i> ed <i>Oderisio
conti</i> di Marsi, pertossi all'assedio di Capua.
Vi stette sotto quindici dì, nel qual
tempo diede il guasto al territorio, cioè
gastigò in vece de' rei gl'innocenti; e
senza far altro se ne ritornò a casa. Per
attestato della Cronica del Volturno <span class="fnote">[Chron. Vulturnens., P. II, tom. 1 Rer. Ital.]</span>,
entrò la peste in Capua con tal furia, che
appena restò in vita la terza parte del popolo.
Giunta intanto la nuova dell'assassinamento
suddetto alla corte di <i>Ottone
III</i> in Germania, venne un ordine ad
<i>Ugo marchese</i> di Toscana di farne rigorosa
vendetta. Adunque Ugo, ammassate
le forze sue, ed unitele con quelle di
Trasmondo e dei conti suddetti, tornò ad
assediare più strettamente Capua, tanto
che obbligò quei cittadini a dargli in mano
i malfattori, cioè gli uccisori del suddetto
Landenolfo <span class="fnote">[Petrus Damian., Opuscul. 57, cap. 3.]</span>. Sei d'essi ne fece
impiccar per la gola; gli altri con varie
pene ricevettero il pagamento de' loro
misfatti. Restò principe di Capua <i>Laidolfo</i>
fratello minore del medesimo Landenolfo.
</p>

<p>
<span class="pagenum" id="Page_1278">[1278]</span>
</p>

<p>
Attese circa questi tempi <i>Pietro Orseolo
II</i> doge egregio di Venezia a ristorare
la città di Grado, le cui fabbriche
venivano meno per l'antichità <span class="fnote">[Dandul., in Chron. tom. 12 Rer. Ital.]</span>. La
cinse di mura dai fondamenti; vi fabbricò
il palazzo ducale presso alla torre
occidentale, e fece riporre in segreti
luoghi sotterra i corpi de' santi di
quella cattedrale. E perciocchè <i>Giovanni
vescovo</i> di Belluno seguitava ad occupar
certi beni e diritti de' Veneziani, e non
voleva arrendersi nè alle ambasciate nè
alle lettere dello stesso re Ottone, proibì
il savio doge ogni commercio del suo popolo
colla marca di Trivigi. Bastò questo
ripiego per metter in dovere i Bellunesi,
i quali non potendo più ricevere
sale, nè altre mercatanzie, domandarono
pace ai Veneziani, e l'ottennero,
allorchè il re Ottone venne in Italia.
Credesi che a quest'anno appartenga la
dotazione della badia di santa Maria dei
Benedettini, fondata in Firenze <span class="fnote">[Puccinelli, Vita di Ugo. Ughelli, Ital. Sacr.,
tom. 3.]</span> da
<i>Willa</i> contessa, ivi chiamata <i>filia domni
Bonifacii, qui fuit marchio</i>, cioè di Spoleti.
Era essa stata moglie di <i>Uberto</i> duca
e marchese di Toscana, ed era madre
del vivente allora marchese di Toscana
<i>Ugo</i>. Le duchesse e marchesane per lo
più usavano il solo nome di <i>contesse</i>. Lo
strumento fu scritto con queste note:
<i>Otho gratia Dei imperator Augustus, filius
domni Othonis, anno imperii ejus XI,
pridie kalendas junii, Indictione VI</i>, cioè
nell'anno presente, secondochè pensò
l'Ughelli, e dopo di lui il padre Mabillone <span class="fnote">[Mabill., Annal. Benedict. ad ann. 989.]</span>.
Ma doveasi por mente che Ottone
III non era per anche giunto alla corona
imperiale, nè in questi secoli alcun
re tedesco portò mai il titolo d'imperadore,
se non dopo d'essere stato coronato
dal sommo pontefice. Però quello
strumento è più antico, e s'ha da riferire
all'anno 978, nel cui giugno correva
<span class="pagenum" id="Page_1279">[1279]</span>
l'<i>anno XI</i> dell'imperio di <i>Ottone II</i> e la
<i>Indizione VI</i>. Abbiamo da Leone ostiense <span class="fnote">[Leo Ostiensis, Chron., lib. 2, cap. 12.]</span>
che i monaci di monte Casino
fabbricarono varii monisterii in Toscana
<i>ex Hugonis marchionis largitione et concessione</i>,
fra' quali il suddetto di santa
Maria in Firenze. Terminò i suoi giorni
in quest'anno <span class="fnote">[Hermannus Contract., in Chron., edition.
Canis.]</span> <i>Corrado re</i> di Borgogna,
fratello della piissima imperadrice
<i>Adelaide</i>, ed ebbe per suo successore <i>Rodolfo</i>
suo figliuolo, appellato dagli storici
il <i>Dappoco</i>. Tenne parimenti in questi
tempi un placito in Verona <i>Arrigo duca</i>,
padre di santo <i>Arrigo</i> imperadore, che governava
allora non solamente il ducato
di Baviera, ma quello ancora della Carintia
colla marca di Verona.
<span class="pagenum" id="Page_1280">[1280]</span>
L'Ughelli <span class="fnote">[Ughell., Ital. Sacr., tom. 5 in Episcop.
Veronens.]</span> rapporta i suoi titoli scorrettamente,
e si dee leggere così: <i>Domnus Henricus
dux Bavariorum, seu Karentanensium,
atque istius marchiae Veronensium</i>. Fu
scritto quel giudicato <i>anno ab Incarnatione
Domini nostri Jesu Christi nongentesimo
tertio....... de mense novembri,
Indictione septima</i>. Pretendeva <i>Ocberto</i>
(piuttosto <i>Otberto</i>) <i>vescovo</i> di Verona
che gli fossero stati usurpati de' beni <i>a
Theodaldo olim marchione</i>, cioè dall'avolo
della <i>contessa Matilde</i>, che si vede allora
molto ben vivo; nè so perchè v'entri
quell'<i>olim</i>, se pur non dee dirsi una
delle disattenzioni dell'Ughelli. Perchè
Tedaldo marchese citato non comparve,
fu decretato il possesso di que' beni al
vescovo. Ecco chi era governatore della
marca di Verona in questi tempi.
</p>

<p class="pad2 center larger">
FINE DEL VOLUME III.
</p>
</div>

<div class="chapter">
<p class="center big"><a id="INDICE"></a><a href="#indfront">INDICE</a></p>

<p class="indice"><a href="#DCLXIII">DCLXIII</a>
<a href="#DCLXIV">DCLXIV</a>
<a href="#DCLXV">DCLXV</a>
<a href="#DCLXVI">DCLXVI</a>
<a href="#DCLXVII">DCLXVII</a>
<a href="#DCLXVIII">DCLXVIII</a>
<a href="#DCLXIX">DCLXIX</a>
<a href="#DCLXX">DCLXX</a>
<a href="#DCLXXI">DCLXXI</a>
<a href="#DCLXXII">DCLXXII</a>
<a href="#DCLXXIII">DCLXXIII</a>
<a href="#DCLXXIV">DCLXXIV</a>
<a href="#DCLXXV">DCLXXV</a>
<a href="#DCLXXVI">DCLXXVI</a>
<a href="#DCLXXVII">DCLXXVII</a>
<a href="#DCLXXVIII">DCLXXVIII</a>
<a href="#DCLXXIX">DCLXXIX</a>
<a href="#DCLXXX">DCLXXX</a>
<a href="#DCLXXXI">DCLXXXI</a>
<a href="#DCLXXXII">DCLXXXII</a>
<a href="#DCLXXXIII">DCLXXXIII</a>
<a href="#DCLXXXIV">DCLXXXIV</a>
<a href="#DCLXXXV">DCLXXXV</a>
<a href="#DCLXXXVI">DCLXXXVI</a>
<a href="#DCLXXXVII">DCLXXXVII</a>
<a href="#DCLXXXVIII">DCLXXXVIII</a>
<a href="#DCLXXXIX">DCLXXXIX</a>
<a href="#DCXC">DCXC</a>
<a href="#DCXCI">DCXCI</a>
<a href="#DCXCII">DCXCII</a>
<a href="#DCXCIII">DCXCIII</a>
<a href="#DCXCIV">DCXCIV</a>
<a href="#DCXCV">DCXCV</a>
<a href="#DCXCVI">DCXCVI</a>
<a href="#DCXCVII">DCXCVII</a>
<a href="#DCXCVIII">DCXCVIII</a>
<a href="#DCXCIX">DCXCIX</a>
<a href="#DCC">DCC</a>
<a href="#DCCI">DCCI</a>
<a href="#DCCII">DCCII</a>
<a href="#DCCIII">DCCIII</a>
<a href="#DCCIV">DCCIV</a>
<a href="#DCCV">DCCV</a>
<a href="#DCCVI">DCCVI</a>
<a href="#DCCVII">DCCVII</a>
<a href="#DCCVIII">DCCVIII</a>
<a href="#DCCIX">DCCIX</a>
<a href="#DCCX">DCCX</a>
<a href="#DCCXI">DCCXI</a>
<a href="#DCCXII">DCCXII</a>
<a href="#DCCXIII">DCCXIII</a>
<a href="#DCCXIV">DCCXIV</a>
<a href="#DCCXV">DCCXV</a>
<a href="#DCCXVI">DCCXVI</a>
<a href="#DCCXVII">DCCXVII</a>
<a href="#DCCXVIII">DCCXVIII</a>
<a href="#DCCXIX">DCCXIX</a>
<a href="#DCCXX">DCCXX</a>
<a href="#DCCXXI">DCCXXI</a>
<a href="#DCCXXII">DCCXXII</a>
<a href="#DCCXXIII">DCCXXIII</a>
<a href="#DCCXXIV">DCCXXIV</a>
<a href="#DCCXXV">DCCXXV</a>
<a href="#DCCXXVI">DCCXXVI</a>
<a href="#DCCXXVII">DCCXXVII</a>
<a href="#DCCXXVIII">DCCXXVIII</a>
<a href="#DCCXXIX">DCCXXIX</a>
<a href="#DCCXXX">DCCXXX</a>
<a href="#DCCXXXI">DCCXXXI</a>
<a href="#DCCXXXII">DCCXXXII</a>
<a href="#DCCXXXIII">DCCXXXIII</a>
<a href="#DCCXXXIV">DCCXXXIV</a>
<a href="#DCCXXXV">DCCXXXV</a>
<a href="#DCCXXXVI">DCCXXXVI</a>
<a href="#DCCXXXVII">DCCXXXVII</a>
<a href="#DCCXXXVIII">DCCXXXVIII</a>
<a href="#DCCXXXIX">DCCXXXIX</a>
<a href="#DCCXL">DCCXL</a>
<a href="#DCCXLI">DCCXLI</a>
<a href="#DCCXLII">DCCXLII</a>
<a href="#DCCXLIII">DCCXLIII</a>
<a href="#DCCXLIV">DCCXLIV</a>
<a href="#DCCXLV">DCCXLV</a>
<a href="#DCCXLVI">DCCXLVI</a>
<a href="#DCCXLVII">DCCXLVII</a>
<a href="#DCCXLVIII">DCCXLVIII</a>
<a href="#DCCXLIX">DCCXLIX</a>
<a href="#DCCL">DCCL</a>
<a href="#DCCLI">DCCLI</a>
<a href="#DCCLII">DCCLII</a>
<a href="#DCCLIII">DCCLIII</a>
<a href="#DCCLIV">DCCLIV</a>
<a href="#DCCLV">DCCLV</a>
<a href="#DCCLVI">DCCLVI</a>
<a href="#DCCLVII">DCCLVII</a>
<a href="#DCCLVIII">DCCLVIII</a>
<a href="#DCCLIX">DCCLIX</a>
<a href="#DCCLX">DCCLX</a>
<a href="#DCCLXI">DCCLXI</a>
<a href="#DCCLXII">DCCLXII</a>
<a href="#DCCLXIII">DCCLXIII</a>
<a href="#DCCLXIV">DCCLXIV</a>
<a href="#DCCLXV">DCCLXV</a>
<a href="#DCCLXVI">DCCLXVI</a>
<a href="#DCCLXVII">DCCLXVII</a>
<a href="#DCCLXVIII">DCCLXVIII</a>
<a href="#DCCLXIX">DCCLXIX</a>
<a href="#DCCLXX">DCCLXX</a>
<a href="#DCCLXXI">DCCLXXI</a>
<a href="#DCCLXXII">DCCLXXII</a>
<a href="#DCCLXXIII">DCCLXXIII</a>
<a href="#DCCLXXIV">DCCLXXIV</a>
<a href="#DCCLXXV">DCCLXXV</a>
<a href="#DCCLXXVI">DCCLXXVI</a>
<a href="#DCCLXXVII">DCCLXXVII</a>
<a href="#DCCLXXVIII">DCCLXXVIII</a>
<a href="#DCCLXXIX">DCCLXXIX</a>
<a href="#DCCLXXX">DCCLXXX</a>
<a href="#DCCLXXXI">DCCLXXXI</a>
<a href="#DCCLXXXII">DCCLXXXII</a>
<a href="#DCCLXXXIII">DCCLXXXIII</a>
<a href="#DCCLXXXIV">DCCLXXXIV</a>
<a href="#DCCLXXXV">DCCLXXXV</a>
<a href="#DCCLXXXVI">DCCLXXXVI</a>
<a href="#DCCLXXXVII">DCCLXXXVII</a>
<a href="#DCCLXXXVIII">DCCLXXXVIII</a>
<a href="#DCCLXXXIX">DCCLXXXIX</a>
<a href="#DCCXC">DCCXC</a>
<a href="#DCCXCI">DCCXCI</a>
<a href="#DCCXCII">DCCXCII</a>
<a href="#DCCXCIII">DCCXCIII</a>
<a href="#DCCXCIV">DCCXCIV</a>
<a href="#DCCXCV">DCCXCV</a>
<a href="#DCCXCVI">DCCXCVI</a>
<a href="#DCCXCVII">DCCXCVII</a>
<a href="#DCCXCVIII">DCCXCVIII</a>
<a href="#DCCXCIX">DCCXCIX</a>
<a href="#DCCC">DCCC</a>
<a href="#DCCCI">DCCCI</a>
<a href="#DCCCII">DCCCII</a>
<a href="#DCCCIII">DCCCIII</a>
<a href="#DCCCIV">DCCCIV</a>
<a href="#DCCCV">DCCCV</a>
<a href="#DCCCVI">DCCCVI</a>
<a href="#DCCCVII">DCCCVII</a>
<a href="#DCCCVIII">DCCCVIII</a>
<a href="#DCCCIX">DCCCIX</a>
<a href="#DCCCX">DCCCX</a>
<a href="#DCCCXI">DCCCXI</a>
<a href="#DCCCXII">DCCCXII</a>
<a href="#DCCCXIII">DCCCXIII</a>
<a href="#DCCCXIV">DCCCXIV</a>
<a href="#DCCCXV">DCCCXV</a>
<a href="#DCCCXVI">DCCCXVI</a>
<a href="#DCCCXVII">DCCCXVII</a>
<a href="#DCCCXVIII">DCCCXVIII</a>
<a href="#DCCCXIX">DCCCXIX</a>
<a href="#DCCCXX">DCCCXX</a>
<a href="#DCCCXXI">DCCCXXI</a>
<a href="#DCCCXXII">DCCCXXII</a>
<a href="#DCCCXXIII">DCCCXXIII</a>
<a href="#DCCCXXIV">DCCCXXIV</a>
<a href="#DCCCXXV">DCCCXXV</a>
<a href="#DCCCXXVI">DCCCXXVI</a>
<a href="#DCCCXXVII">DCCCXXVII</a>
<a href="#DCCCXXVIII">DCCCXXVIII</a>
<a href="#DCCCXXIX">DCCCXXIX</a>
<a href="#DCCCXXX">DCCCXXX</a>
<a href="#DCCCXXXI">DCCCXXXI</a>
<a href="#DCCCXXXII">DCCCXXXII</a>
<a href="#DCCCXXXIII">DCCCXXXIII</a>
<a href="#DCCCXXXIV">DCCCXXXIV</a>
<a href="#DCCCXXXV">DCCCXXXV</a>
<a href="#DCCCXXXVI">DCCCXXXVI</a>
<a href="#DCCCXXXVII">DCCCXXXVII</a>
<a href="#DCCCXXXVIII">DCCCXXXVIII</a>
<a href="#DCCCXXXIX">DCCCXXXIX</a>
<a href="#DCCCXL">DCCCXL</a>
<a href="#DCCCXLI">DCCCXLI</a>
<a href="#DCCCXLII">DCCCXLII</a>
<a href="#DCCCXLIII">DCCCXLIII</a>
<a href="#DCCCXLIV">DCCCXLIV</a>
<a href="#DCCCXLV">DCCCXLV</a>
<a href="#DCCCXLVI">DCCCXLVI</a>
<a href="#DCCCXLVII">DCCCXLVII</a>
<a href="#DCCCXLVIII">DCCCXLVIII</a>
<a href="#DCCCXLIX">DCCCXLIX</a>
<a href="#DCCCL">DCCCL</a>
<a href="#DCCCLI">DCCCLI</a>
<a href="#DCCCLII">DCCCLII</a>
<a href="#DCCCLIII">DCCCLIII</a>
<a href="#DCCCLIV">DCCCLIV</a>
<a href="#DCCCLV">DCCCLV</a>
<a href="#DCCCLVI">DCCCLVI</a>
<a href="#DCCCLVII">DCCCLVII</a>
<a href="#DCCCLVIII">DCCCLVIII</a>
<a href="#DCCCLIX">DCCCLIX</a>
<a href="#DCCCLX">DCCCLX</a>
<a href="#DCCCLXI">DCCCLXI</a>
<a href="#DCCCLXII">DCCCLXII</a>
<a href="#DCCCLXIII">DCCCLXIII</a>
<a href="#DCCCLXIV">DCCCLXIV</a>
<a href="#DCCCLXV">DCCCLXV</a>
<a href="#DCCCLXVI">DCCCLXVI</a>
<a href="#DCCCLXVII">DCCCLXVII</a>
<a href="#DCCCLXVIII">DCCCLXVIII</a>
<a href="#DCCCLXIX">DCCCLXIX</a>
<a href="#DCCCLXX">DCCCLXX</a>
<a href="#DCCCLXXI">DCCCLXXI</a>
<a href="#DCCCLXXII">DCCCLXXII</a>
<a href="#DCCCLXXIII">DCCCLXXIII</a>
<a href="#DCCCLXXIV">DCCCLXXIV</a>
<a href="#DCCCLXXV">DCCCLXXV</a>
<a href="#DCCCLXXVI">DCCCLXXVI</a>
<a href="#DCCCLXXVII">DCCCLXXVII</a>
<a href="#DCCCLXXVIII">DCCCLXXVIII</a>
<a href="#DCCCLXXIX">DCCCLXXIX</a>
<a href="#DCCCLXXX">DCCCLXXX</a>
<a href="#DCCCLXXXI">DCCCLXXXI</a>
<a href="#DCCCLXXXII">DCCCLXXXII</a>
<a href="#DCCCLXXXIII">DCCCLXXXIII</a>
<a href="#DCCCLXXXIV">DCCCLXXXIV</a>
<a href="#DCCCLXXXV">DCCCLXXXV</a>
<a href="#DCCCLXXXVI">DCCCLXXXVI</a>
<a href="#DCCCLXXXVII">DCCCLXXXVII</a>
<a href="#DCCCLXXXVIII">DCCCLXXXVIII</a>
<a href="#DCCCLXXXIX">DCCCLXXXIX</a>
<a href="#DCCCXC">DCCCXC</a>
<a href="#DCCCXCI">DCCCXCI</a>
<a href="#DCCCXCII">DCCCXCII</a>
<a href="#DCCCXCIII">DCCCXCIII</a>
<a href="#DCCCXCIV">DCCCXCIV</a>
<a href="#DCCCXCV">DCCCXCV</a>
<a href="#DCCCXCVI">DCCCXCVI</a>
<a href="#DCCCXCVII">DCCCXCVII</a>
<a href="#DCCCXCVIII">DCCCXCVIII</a>
<a href="#DCCCXCIX">DCCCXCIX</a>
<a href="#DCCCC">DCCCC</a>
<a href="#DCCCCI">DCCCCI</a>
<a href="#DCCCCII">DCCCCII</a>
<a href="#DCCCCIII">DCCCCIII</a>
<a href="#DCCCCIV">DCCCCIV</a>
<a href="#DCCCCV">DCCCCV</a>
<a href="#DCCCCVI">DCCCCVI</a>
<a href="#DCCCCVII">DCCCCVII</a>
<a href="#DCCCCVIII">DCCCCVIII</a>
<a href="#DCCCCIX">DCCCCIX</a>
<a href="#DCCCCX">DCCCCX</a>
<a href="#DCCCCXI">DCCCCXI</a>
<a href="#DCCCCXII">DCCCCXII</a>
<a href="#DCCCCXIII">DCCCCXIII</a>
<a href="#DCCCCXIV">DCCCCXIV</a>
<a href="#DCCCCXV">DCCCCXV</a>
<a href="#DCCCCXVI">DCCCCXVI</a>
<a href="#DCCCCXVII">DCCCCXVII</a>
<a href="#DCCCCXVIII">DCCCCXVIII</a>
<a href="#DCCCCXIX">DCCCCXIX</a>
<a href="#DCCCCXX">DCCCCXX</a>
<a href="#DCCCCXXI">DCCCCXXI</a>
<a href="#DCCCCXXII">DCCCCXXII</a>
<a href="#DCCCCXXIII">DCCCCXXIII</a>
<a href="#DCCCCXXIV">DCCCCXXIV</a>
<a href="#DCCCCXXV">DCCCCXXV</a>
<a href="#DCCCCXXVI">DCCCCXXVI</a>
<a href="#DCCCCXXVII">DCCCCXXVII</a>
<a href="#DCCCCXXVIII">DCCCCXXVIII</a>
<a href="#DCCCCXXIX">DCCCCXXIX</a>
<a href="#DCCCCXXX">DCCCCXXX</a>
<a href="#DCCCCXXXI">DCCCCXXXI</a>
<a href="#DCCCCXXXII">DCCCCXXXII</a>
<a href="#DCCCCXXXIII">DCCCCXXXIII</a>
<a href="#DCCCCXXXIV">DCCCCXXXIV</a>
<a href="#DCCCCXXXV">DCCCCXXXV</a>
<a href="#DCCCCXXXVI">DCCCCXXXVI</a>
<a href="#DCCCCXXXVII">DCCCCXXXVII</a>
<a href="#DCCCCXXXVIII">DCCCCXXXVIII</a>
<a href="#DCCCCXXXIX">DCCCCXXXIX</a>
<a href="#DCCCCXL">DCCCCXL</a>
<a href="#DCCCCXLI">DCCCCXLI</a>
<a href="#DCCCCXLII">DCCCCXLII</a>
<a href="#DCCCCXLIII">DCCCCXLIII</a>
<a href="#DCCCCXLIV">DCCCCXLIV</a>
<a href="#DCCCCXLV">DCCCCXLV</a>
<a href="#DCCCCXLVI">DCCCCXLVI</a>
<a href="#DCCCCXLVII">DCCCCXLVII</a>
<a href="#DCCCCXLVIII">DCCCCXLVIII</a>
<a href="#DCCCCXLIX">DCCCCXLIX</a>
<a href="#DCCCCL">DCCCCL</a>
<a href="#DCCCCLI">DCCCCLI</a>
<a href="#DCCCCLII">DCCCCLII</a>
<a href="#DCCCCLIII">DCCCCLIII</a>
<a href="#DCCCCLIV">DCCCCLIV</a>
<a href="#DCCCCLV">DCCCCLV</a>
<a href="#DCCCCLVI">DCCCCLVI</a>
<a href="#DCCCCLVII">DCCCCLVII</a>
<a href="#DCCCCLVIII">DCCCCLVIII</a>
<a href="#DCCCCLIX">DCCCCLIX</a>
<a href="#DCCCCLX">DCCCCLX</a>
<a href="#DCCCCLXI">DCCCCLXI</a>
<a href="#DCCCCLXII">DCCCCLXII</a>
<a href="#DCCCCLXIII">DCCCCLXIII</a>
<a href="#DCCCCLXIV">DCCCCLXIV</a>
<a href="#DCCCCLXV">DCCCCLXV</a>
<a href="#DCCCCLXVI">DCCCCLXVI</a>
<a href="#DCCCCLXVII">DCCCCLXVII</a>
<a href="#DCCCCLXVIII">DCCCCLXVIII</a>
<a href="#DCCCCLXIX">DCCCCLXIX</a>
<a href="#DCCCCLXX">DCCCCLXX</a>
<a href="#DCCCCLXXI">DCCCCLXXI</a>
<a href="#DCCCCLXXII">DCCCCLXXII</a>
<a href="#DCCCCLXXIII">DCCCCLXXIII</a>
<a href="#DCCCCLXXIV">DCCCCLXXIV</a>
<a href="#DCCCCLXXV">DCCCCLXXV</a>
<a href="#DCCCCLXXVI">DCCCCLXXVI</a>
<a href="#DCCCCLXXVII">DCCCCLXXVII</a>
<a href="#DCCCCLXXVIII">DCCCCLXXVIII</a>
<a href="#DCCCCLXXIX">DCCCCLXXIX</a>
<a href="#DCCCCLXXX">DCCCCLXXX</a>
<a href="#DCCCCLXXXI">DCCCCLXXXI</a>
<a href="#DCCCCLXXXII">DCCCCLXXXII</a>
<a href="#DCCCCLXXXIII">DCCCCLXXXIII</a>
<a href="#DCCCCLXXXIV">DCCCCLXXXIV</a>
<a href="#DCCCCLXXXV">DCCCCLXXXV</a>
<a href="#DCCCCLXXXVI">DCCCCLXXXVI</a>
<a href="#DCCCCLXXXVII">DCCCCLXXXVII</a>
<a href="#DCCCCLXXXVIII">DCCCCLXXXVIII</a>
<a href="#DCCCCLXXXIX">DCCCCLXXXIX</a>
<a href="#DCCCCXC">DCCCCXC</a>
<a href="#DCCCCXCI">DCCCCXCI</a>
<a href="#DCCCCXCII">DCCCCXCII</a>
<a href="#DCCCCXCIII">DCCCCXCIII</a></p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, così come
le grafie alternative (Peregrinus/Peregrinius, Regino/Rhegino e simili), correggendo senza annotazione
minimi errori tipografici.
</p>

<p>
Per facilitare la consultazione è stato aggiunto un indice alla fine del testo.
</p>
</div>

</body>
</html>
